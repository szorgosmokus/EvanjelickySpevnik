595.


1. Prišiel k nám Boží Syn
z jasných nebies výšin,
svoju lásku v Ňom sám
Otec vyjavil nám.
Nocou žiari svetlo jasné,
spev anjelov zneje krásne:
Sláva buď, sláva buď, sláva
buď na výsostiach Bohu!

2. Radostnú zvesť čujte,
nič sa nestrachujte,
veď sa narodil vám
Kristus, Spasiteľ, Pán!
V jasliach, v meste
Betleheme
leží On, Pán neba, zeme:
Sláva buď, sláva buď, sláva
buď na výsostiach Bohu!

3. Dieťa krásne našli.
Pastieri užasli
a my s nimi spolu
dobrú majme vôľu,
Spasiteľa privítajme: a s
anjelmi zaspievajme
Sláva buď, sláva buď, sláva
buď na výsostiach Bohu!
