484.


1. Za ruku veď ma, Pane,
Ty sám ma veď,
len s Tebou neprestajne
nech kráčam vpred.
Bez Teba neviem ďalej
kadiaľ ísť mám,
Ty zostaň pri mne stále
a veď ma sám.

2. Len Tebe sa oddávam
celým srdcom
a veriť neprestávam
v dobrom i v zlom;
pri nohách Tvojich denne
keď sedieť smiem,
nech stane sa čo stane,
daj veriť len.

3. Ak plnosť Tvojej moci
necítim hneď,
viem predsa: Ty so mnou si –
ja kráčam vpred
za Tebou odhodlane
až k nebesám.
Za ruku veď ma, Pane,
Ty veď ma sám.
Posvätenie
