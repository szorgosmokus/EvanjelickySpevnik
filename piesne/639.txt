639.


1. Prišiel Syn Boží
jednorodený,
skutky predivné konal na
zemi. Jeho božská moc a sila
prvý raz sa prejavila v Káne
Galilejskej, na svadbe
pamätnej.

2. Hostinu veľkú k svadbe
chystali, Pána Ježiša na ňu
pozvali; učeníci Jeho všetci
uvideli divné veci
v Káne Galilejskej,
na svadbe pamätnej.

3. Panna Mária prosila Syna:
Pomôž, lebo už nemajú vína –
a on pomoc preukázal,
do nádob vliať vodu kázal
v Káne Galilejskej
na svadbe pamätnej.

4. Pánova Božská láska a sila
na víno vodu hneď premenila
a všetci, čo z neho pili,
dobré víno pochválili
v Káne Galilejskej
na svadbe pamätnej.

5. Tí však, čo vodu do nádob
liali, Ježišovu moc teraz
poznali; učeníci uverili,
slávu jeho velebili
v Káne Galilejskej
na svadbe pamätnej

6. Pane Ježiši, i nám
požehnaj, hojné dary nám tu
na zemi daj; a keď odtiaľ
odídeme, daj, nech s Tebou
hodujeme v sláve Tvojej
večnej, na svadbe nebeskej.
