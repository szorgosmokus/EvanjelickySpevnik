191.


1. Hospodine všemohúci,
Bože dobrý, milujúci,
Otče milosrdenstva,
zmiluj sa nad nami!

2. Kto sa kajá ľútostivo,
odpúšťaš mu milostivo,
zvrchovaná Dobrota,
zmiluj sa nad nami!

3. Kriste, z neba poslaný,
narodený z čistej Panny,
prosíme Ťa,
ó, zmiluj sa nad nami!

4. Trpel si mnoho za nás,
našej vrelej vďaky čuj hlas,
Kriste dobrý,
ó, zmiluj sa nad nami!

5. Duchu Svätý, odpusť viny,
buď nám hriešnym milostivý,
udeľ nám svoje dary,
zmiluj sa nad nami!

6. Hospodine, Ty zhovievaš,
na pokánie čas nám dávaš,
buď pri našom skonaní,
zmiluj sa nad nami!
