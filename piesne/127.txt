127.


1. Bremeno ťažké keď ma
tlačí, v Bohu hľadám
uľavenie,
keď nariekam v žalostnom
plači, pripomeniem si
vzkriesenie môjho Krista,
v Ňom mi chystá Boh nebo
doista; v Ňom mám najdrahší
poklad najväčší,
tým sa teším.

2. Pochybnosť keď mi myseľ
kalí, vložím prst do rán
Kristových; to kameň zo
srdca odvalí, zbaví
pochybností všetkých;
verím pevne, svedčím verne:
Pán a Boh môj je mne
blízky dňom-nocou svoju
pomocou; tým som istý.

3. Keď proti mne hriech a zlo
brojí, Boh je v Kristu moja
skala, na nej sťa hrad
bezpečne stojím, hoc by mi
závisť nepriala; zostanem
tam, kde je môj Pán, s Ním
všetko prekonám, božskou
mocou On vyšiel z hrobu
von: to posilní.

4. Keď telo na mňa útok
snuje,
keď ma zlá žiadosť napadá,
a svedomie ma obviňuje,
hriech ma v srdci ostro bodá.
Pokoj vám! – znie Tvoj hlas,
Pane, aj keď my slabí sme;
to posilňuje, to potešuje,
k viere volá.

5. Keď sa budem s milými
lúčiť, s ktorými spoločenstvo
mám, nedaj mi, Bože, sa len
rmútiť, nech útechu v tom
nachádzam, že sme Tvoji, ja
i moji, veď Syn Tvoj po boji
zas svojich stretal, však Ty
nedal láske zhynúť.

6. A keď sa smrť ku mne
priblíži, na Tvoj rozkaz rád
odídem, zachovaj mi vieru
a v kríži, že do Tvoje slávy
prídem, veď Kristus Pán
víťazne vstal, nám večný
život dal. Ja srdcom celým
tej pravde verím: Budem žiť
s Ním!
