554.


1. Také mi srdce daj,
ktoré blížnych miluje,
z nešťastia sa rmúti,
z ich šťastia sa raduje,
hnev, závisť, lakomstvo
zo zmýšľania odstráň!
Obetavou láskou
obdar ma, Bože, sám.

2. Tá láska je pravá,
keď ľuďom pomáhame,
za radu a pomoc
odmenu nečakáme,
i keď nás nevidia,
že dobre konáme,
čo dáme núdznemu,
to Tebe dávame.

3. Čašou čerstvej vody
keď občerstvíme smädného,
pohľadom láskavým
ak potešíme smutného,
hoci nie je to mnoho,
ale je z vďačnosti,
Ty na to pamätáš,
Bože, na výsosti.

4. Rozbroje a sváry
ak niekde pozorujem,
pomáhaj, nech do nich
zmierlivo zasahujem
a sám nech nehľadám
to, čo rozdvojuje,
lež zmierenia cestu,
ktorá zjednocuje.

5. Pomsta je ťažký hriech!
Mne pomsta, tak Pán vraví;
On krivdy sleduje,
aj odplatu pripraví.
Daj, aby som krivdy
trpezlivo znášal,
tým, čo mi zlé prajú
odpustiť dokázal.

6. Nielen časné šťastie
blížnemu želať máme,
lež i na spasenie
jeho nech pamätáme,
aby naša viera sa vzmáhala
stále
a v Kristu sme žili
k Božej cti a chvále.
Kresťan a spoločnosť
Manželstvo – sobáš, úvod
