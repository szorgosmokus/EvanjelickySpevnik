489.


1. Ktože bude môcť žalovať
na tých, čo Boh vyvolil,
a pre hriech tých odsudzovať,
ktorým Kristus odpustil?
Keď Boh človeka slabého,
hriešneho a nehodného
spravodlivým učiní,
kto ho ešte obviní?

2. Ktože nás od Božej lásky,
ktože od nej odlúči?
Kto pretrhne lásky zväzky,
o ktorých nás On učí,
či úzkosť a či trápenie,
hlad a prenasledovanie,
protivenstvá, nahota,
či meč, strata života?

3. To je moja pevná viera,
že ma ani smrť časná,
ani život tohto tela,
ani búrka nešťastná,
ani anjel a mocnosti,
teraz ani v budúcnosti,
neodlúčia od Neho,
Pán láskyplného.

4. Niet nijakej vysokosti,
ani takej priepasti,
ani zradnej hlbokosti,
ani moci v nešťastí,
ktorá by ma odlúčila
od lásky, čo ma spasila!
Drahý Kriste Ježiši,
Ty si môj Pán najvyšší.
