522.


1. Kvílim žalostivo,
trápim sa v nemoci,
vzdychám bolestivo,
hľadajúc pomoci,
ale tá vzdialená
zdá sa byť odo mňa,
veď ťažko dopadla
ruka Pána na mňa.

2. Ach, láskavý Pane,
viď moje súženie,
z lôžka neprestajne
znie moje úpenie;
Bože, sluchu dopraj
plaču a vzdychaniu,
s pomocou nemeškaj
na moju záchranu.

3. Nie som veru hodný
lásky a milosti,
veď som žil deň po dni
v mnohej neprávosti;
ak ma budeš súdiť
podľa zásluh, Pane,
tak musím podstúpiť
smrť a zatratenie.

4. Vzhliadni však, Otče môj,
na smrť Syna svojho,
On trpel smrti boj
aj za mňa hriešneho;
pre rany bolestné
môjho Spasiteľa
uľav mi trápenie,
bolesť duše, tela.

5. Ja však nechcem Tebe,
Bože, predpisovať,
ak ma chceš v chorobe
aj ďalej ponechať,
čo znášam dňom – nocou
chcem ochotne preniesť,
Ty aj kríža cestou
do neba môžeš viesť.

6. Ak mi však chceš vrátiť
to predošlé zdravie,
moje dni predĺžiť,
učiň tak láskave.
Za tú milosť stále
budem Ti ďakovať,
k Tvojej cti a chvále
život posväcovať.

7. Pán života môjho, ak
nemám ďalej žiť, ale z lôžka
svojho do hrobu zostúpiť,
nechže sa tak stane,
svet tento opustím,
do Tvojich rúk, Pane,
ducha rád poručím.
