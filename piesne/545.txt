545.


1. Srdce čisté, vierou živé,
to bohatstvo opravdivé,
a svedomie dobré keď mám,
v tom vzácny poklad
nachádzam.

2. Preto prosím: Bože milý,
pridaj viery, ducha sily,
nech hriešne sveta márnosti
nezbavia ma tej radosti.

3. Sám od seba nemám dosť
síl, aby nad zlom som
zvíťazil, však s pomocou
Tvojou, Bože,
dieťa Tvoje všetko zmôže.

4. Ach, šťastný som, keď po
boji svedomie ma uspokojí,
že hoci som klesnúť mohol,
zlé žiadosti som premohol.

5. Však bolestné je vedomie,
keď ozve sa zlé svedomie:
Premohli ťa hriech, svet, telo,
podľahol si im zbabelo.

6. Preto chráň mi, Pane
Kriste, svedomie a srdce čisté,
nech som bdelý a hotový
vždycky vzoprieť sa diablovi.

7. Radostné je to vedomie,
keď netrápi ma svedomie,
vtedy pokoj cítim v duši,
ktorý mi nič nenaruší.

8. Kriste, si môj poklad,
sláva, pokoj, radosť duše
pravá; nech sa nebo – zem
pominú, ja som vždy Tvoj,
Boží Synu!
