194.

L: Otče nebeský, Stvoriteľu
sveta, Bože,
zmiluj sa nad nami!

1. Vieme to, Pane Bože náš,
že sa na nás hriešnych hneváš,
svedčí o tom smrť nevinná
Tvojho jediného Syna.

2. Aby náš hriech bol
zmazaný,
musel Syn Tvoj znášať rany,
lkal: Prečo si ma opustil?
Náš dlh si Mu neodpustil!

3. Aj keď sa hriešni desíme,
že si zmierený, veríme,
Syna svojho zásluhami,
Otče, zmiluj sa nad nami!
L: Synu, Vykupiteľu sveta,
Bože,
zmiluj sa nad nami!

4. Ó Kriste, Spasiteľu, náš,
že sa k hriešnikom priznávaš,
svedčí Tvoje utrpenie
nám na spásu podstúpené.

5. V Tebe svoju nádej máme,
že si Zmiercom, vyznávame,
kľakáme pod ruky sväté
za nás na kríži rozpäté.

6. Oroduj u Otca za nás,
jediný Vykupiteľ náš,
za všetkých obetovaný,
Kriste, zmiluj sa nad nami!
L: Duchu svätý, Posvätiteľu
sveta, Bože,
zmiluj sa nad nami!

7. Obdar nás svojou
milosťou,
a buď v srdciach stálym
Hosťom,
lebo bez Tvojej pomoci
zhynieme slabí, bezmocní.

8. Tvoje slovo osvedčuje,
a vo viere utvrdzuje,
že svojimi vzdychmi za nás
u Otca sa prihováraš.

9. Aj dnes toto dielo konaj,
hriechy mŕtviť nám pomáhaj,
sprevádzaj nás, zostaň s nami,
Bože, zmiluj sa nad nami!
