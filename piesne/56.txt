56.


1. Radujte sa, srdečne
plesajte,
plesajte,
narodenie Pána oslavujte,
veseľte sa,
veseľte sa, veseľte sa v Pánu,
veď vaše spasenie v Kristu je
zjavené,
Haleluja!

2. Veľké húfy anjelské
hlásali,
:/: že sa v Betleheme Ježiš
milý
narodil nám :/:,
:/: hriešnym,
aby sme prijali
v Ňom spásu, mier stály,
Haleluja!

3. Počuj, celá naša zem
široká,
:/: počuj klenba nebies
prevysoká
chválu Pánu :/:,
:/: vzdajte,
Kráľa si vítajte,
Jemu sa klaňajte,
Haleluja!

4. Všetci ľudia na svete,
spievajte,
:/: Mesiášov príchod
ohlasujte,
Jemu vďační :/:,
:/: buďte,
z narodenia Jeho
všetci sa radujte,
Haleluja!

5. Jezu Kriste, Pane náš,
počuj nás,
:/: všetkých, čo Ťa prosia
vyslyš ich hlas,
zostaň stále :/:,
:/: s nami,
v časnosti sprevádzaj,
k Otcovi privádzaj,
Haleluja!

6. Narodil si sa, pre nás
ponížil,
:/: aby si nás spasil, tak
povýšil,
vrúcne všetci :/:,
:/: spolu
Pánovi spievajme
nadšene plesajme,
Haleluja!
