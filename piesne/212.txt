212.


1. Ó, vitaj v svojej jasnosti,
deň Pánov, čo k nábožnosti
pozýva nás do chrámu.
Už kresťanský sa schádza ľud
slovo Božie si vypočuť,
ďakovať svojmu Pánu.
Hlasne,
krásne
dnes si svojho láskavého Otca
v nebi zbor veriacich tu
velebí.

2. Ó, príď, Duch pravej
zbožnosti,
vlej pokory a tichosti
do srdca každého z nás.
Chráň od bludov, utvrď
v cnosti,
by sme sa z Tvojej radosti
tešili v nedeľný čas,
aby každý vierou zdravou,
láskou pravou
Teba chválil,
potom v nebi večne slávil.
