353.


1. Ó kresťania, Boha chváľme
za dary, čo prijímame;
On poliam úrody dáva,
každý rok ich požehnáva.

2. Chváľme Pána, česť Mu
vzdajme,
veď od večnosti dobrý je:
stvoril nás aj ochraňuje,
živí, verne opatruje.

3. Vďačným srdcom
spievajme Mu,
Otcovi dobrotivému:
Sláva buď Tebe na nebi
a pokoj ľuďom na zemi!

4. Ak dáva z lásky, milosti
dobrým i zlým tu v hojnosti,
ktože to všetko vysloví,
čo nám v nebi prihotoví.

5. Ani oko nevídalo,
ani ucho neslýchalo,
do srdca nevstúpilo nám,
čo verným pripravuje Pán!

6. Boh Otec, Syn i Duch
Svätý, Boh náš Svätý, Svätý,
Svätý, velebíme Ťa srdečne
tu časne i v nebi večne.
