121.


1. Bože Otče, Ty si mocne
Syna svojho vzkriesil,
ó, zmiluj sa !

2. Vyčisť aj z nás hriechov
zlý kvas, k životu vzkries
i nás, ó, zmiluj sa!

3. Daj nám svoju slávu večnú,
naveky byť s Tebou; ó, zmiluj
sa!

4. Kriste, Boží Synu, zahladil
si našu vinu smrťou nevinnou,
zmiluj sa!

5. K Otcovi veď nás sám,
láskavo sa priznávaj k nám;
Kriste, zmiluj sa nad nami!

6. Tam anjeli svätí chvália Ťa,
klaňajú sa Ti, Kriste, zmiluj
sa nad nami!

7. Duchu Svätý jednej
podstaty, večný s Otcom
i Synom, zmiluj sa!

8. Naše srdcia vierou osvecuj,
ó milý Tešiteľu, zmiluj sa!

9. Vypočuj prosby naše
a priveď nás ku večnej spáse,
Bože večný, zmiluj sa nad
nami!
