154.


1. Všetci, čo túžite po večnom
živote, prečo sa trápite,
prečo smútite? Ajhľa hrob je
prázdny, Spasiteľ žije,
nad hrobom a smrťou
už triumfuje.

2. Krutá smrť premohla
Pána zmučeného, Božia moc
vzkriesila pochovaného.
Nad smrťou zvíťazil,
slávne z mŕtvych vstal,
satana, porazil nám život dal.

3. Smrť zmenil v tichý sen,
strach z hrobu stráca sa,
po noci svitá deň, prichádza
spása; deň v živote večnom,
v stálej radosti so
vzkrieseným Kristom
z Božej milosti.

4. Predišli nás milí
do hrobu tmavého,
Ježiš ich vykúpil,
sú v rukách Jeho.
Aj pre nás sú miesta
už pripravené,
s veriacimi v Krista
spolu budeme.
