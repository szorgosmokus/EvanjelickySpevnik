452.


1. Ježiši, ako chceš,
daj aj mne vždycky tak chcieť
v živote, v súžení,
aj keď budem mať umrieť,
nech Tvoja vôľa len
plní sa vždy i dnes,
Tvoj som živý, mŕtvy
Ježiši, ako chceš.

2. Ježiši, ako chceš,
daj, nech môj život stále
vo všetkom smeruje
len k tvojej cti a chvále;
si Prorok, Kňaz i Kráľ,
je hriešny som – to vieš,
očisť moje srdce,
Ježiši, ako chceš.

3. Ježiši ako chceš,
ak ma ja kríž navštívi,
daj, nech ho znášať viem
tichý a trpezlivý,
viem, že len láskavo
dietky svoje tresceš,
nuž trestaj, ak treba,
Ježiši, ako chceš.

4. Ježiši, ako chceš,
ak máš dopustiť na mňa
chorobu, daj mi v nej
niesť tíško ťarchu jarma;
si lekár, čo tešíš
aj čo uzdravuješ;
Tvoj som zdravý, chorý,
Ježiši, ako chceš.

5. Ježiši, ako chceš,
smrť ma nemôže minúť,
viem však, že Ty nedáš
naveky mi zahynúť,
veď Ty ma aj v smrti
v svojich ranách skryješ,
tak s nádejou umriem,
Ježiši, ako chceš.
