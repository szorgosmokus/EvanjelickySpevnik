514.


1. Keď kríž ma tlačí, znášam
úzkosť mnohú, s dôverou zrak
svoj pozdvihujem k Bohu,
viem, že On čuje hlas môjho
vzdychania, s láskou sa ku
mne ako Otec skláňa,
útechu, pomoc dá času
každého, vyslobodí ma zo
všetkého zlého.

2. Boh mi je hradom, On je
moja skala, ochrana verná,
pomoc neustála; On nedopustí
klesnúť nohám mojim,
zahanbí, toho, čo mi žiale
strojí; pomôže zvládnuť
všetky žitia prieky,
buď Jeho menu chvála až na
veky!

3. V pokore prijmem kríž,
Jeho švihanie, aby – sťa zlato
ohňom vyskúšané –
tak moja viera osvedčená,
istá, bola mi chválou v deň
Ježiša Krista; veď Boh nad
možnosť skúšať nedopustí,
k všetkým sa skláňa vo svojej
milosti.

4. Hoc nepriatelia všetko zlé
by priali, na česť, imanie
i život siahali,
viem predsa, že mi uškodiť
nemôžu, veď pociťujem
veľkú pomoc Božiu,
ktorá ma stále verne
ochraňuje a po súženiach
slávu zasľubuje.

5. V úzkostiach, žiali, keď
kríž tlačí, bolí, ja s dôverou sa
poddám Božej vôli.
Len prosím, Otče, daj
v trpezlivosti všetko to
preniesť a veď do radosti,
čo milujúcim Teba si
pripravil, aby som Ťa v nej
s nebešťanmi slávil.
