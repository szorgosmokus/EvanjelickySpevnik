510.


1. Dvíham oči ku výšinám:
Ktože mi pomôže?
Len Ty, mocný Bože,
nádej moja si jediná;
Ty si stvoril nebo, zem
pomôžeš mi, iste viem!

2. Neskláti sa moja noha
v časnom putovaní:
Môj strážca ma chráni!
Spolieham sa len na Boha,
On ochrancom verným je,
On nad ľudom svojím bdie.

3. Vo dne, v noci ruka Jeho
sťa ochranná clona
vždy mi je prítomná.
Čo sa mi stať môže zlého,
čo uškodí, čo raní
v tieni Božej ochrany?

4. Hospodin dá požehnanie
ako pri vchádzaní,
tak pri vychádzaní;
s dôverou sa Tebe, Pane,
odovzdávam bezpečne
tu časne i tam večne.
