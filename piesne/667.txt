667.


1. Na poliach stíchol ruch,
zamĺkol vtáčkov spev,
kraj pustý, les i luh
do hmly sa zaodel,
tak života ruch zatíchne
a každá radosť zamĺkne,
boj smrti náš čaká.

2. Aj slniečko jasné
už slabo svieti len,
sťa keď život hasne,
blízko je smrti tieň;
tak klesne srdce zomdlené
a sila ducha pominie,
keď sa čas naplní.

3. Tak ako zrelý klas
a plody vidíme,
tak zjavné bude raz
všetko, čo robíme,
pred súdom Pána večného,
čaká odmena každého.
Ako kto pracoval.

4. Kto si povinnosti
v čas leta nekonal,
čo si mal nachystať,
na pamäti nemal,
ten v tiesni späť sa zahľadí,
tak beda! – kto si poklady
v nebi nezhromaždil.

5. Ó Bože, pokiaľ nám
trvá deň života,
neprestávaj žehnať
nás Tvoja dobrota,
nech duchu rozosievame
a v nebi klasy zbierame
večného života.
