694.


1. Už sa blíži ten čas práve,
v ktorý Syn Boží príde,
dobrých i zlých v svojej sláve
sám prísne súdiť bude;
smiech posmievačov prestane,
všetkému koniec nastane,
ako nám Písmo svedčí.

2. Zazneje mocný trúby hlas
na všetkých sveta stranách,
vzkriesenia príde slávny čas
na rozkaz nášho Pána;
a tí, čo vtedy budú žiť,
majú sa razom premeniť,
dľa Jeho svätej vôle.

3. Keď príde, Kriste, chvíľa
tá, ten deň Bohom určený,
daj, by som v Knihe života
bol aj ja zapísaný;
ja tomu verím, istý som,
že zvíťazil si nad diablom,
zaplatil dlhy moje.

4. Buď, Pane, Zástancom
mojím v deň posledného
súdu, veď som vyvoleným
Tvojím a patrím k Tvojmu
ľudu; preto s vernými
kresťanmi uzriem večné neba
stany, ktoré si nám pripravil.
