536.


1. Môj Bože, Ty si až podnes
mňa, svoje dieťa nehodné
vodil z otcovskej vernosti.
Ty si prameň šťastia môjho,
ochraňuješ ma od zlého,
si mojím svetlom v temnosti.
Ja nič nie som sám zo seba
a čo mám, mám len od Teba.
Pred Tebou, Darca milosti,
plesá mi duša z radosti.
Otče verný,
pomôž, aby som tiež Tebe
verným zostal v každej dobe.

2. Ach, v ľuďoch stálosť
nebýva,
ich priazeň je tak menlivá!
Neprýšti z čistej studnice.
Ty si, Bože, láska pravá,
ktorá naveky zostáva
a množí sa stále viacej.
Vo všetkom čokoľvek činíš,
vždycky s nami dobre mieniš.
I v radosti i v žalosti
vychovávaš nás k večnosti.
Otče verný, či nemám byť
v žití celom
Tvojej vôle plniteľom?

3. Tu na zemi človek kráča
uprostred ruží, bodľačia.
Radosť i žalosť sa menia.
A prv ako sa nazdáme,
z hojnosti do bied padáme.
Zo šťastia zas do súženia.
No i v šťastí i v nešťastí
chcem zostať vždy len Tvoj
vlastný.
Čokoľvek dáš, prijmem,
Pane.
Verným Ti byť neprestanem.
Otče verný, Ty odmenu dáš
vernosti:
korunu večnej radosti.
