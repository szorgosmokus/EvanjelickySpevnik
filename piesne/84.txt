84.


1. Ajhľa, práve Ježiš milý
dokonáva v tejto chvíli,
klesla Jeho svätá hlava;
ducha Bohu odovzdáva.

2. Plač, pokolenie ľudské, lkaj
a s celým tvorstvom nariekaj,
veď umrel Kristus, drahý Pán,
zmučili Pravdu v mori rán.

3. Nikodém spolu s Jozefom
sa v žiali, bôli preveľkom
k Pánovi svojmu priznali,
o Jeho telo žiadali.

4. Jeho telo z kríža sňali,
bielym plátnom ovinuli,
pochovali v hrobe novom,
do kameňa vytesanom.

5. Už je kameň privalený,
strážený, zapečatený,
ale pravdu nepochová,
víťazí pravda Kristova.

6. On premohol i hrob tmavý,
keď vstal a vstúpil do slávy,
z Božieho slova to vieme,
že aj my z mŕtvych vstaneme.

7. Preto v žiali nezúfame,
aj pri hroboch nádej máme,
Boh smrti osteň premôže,
On dopustil, On pomôže.
