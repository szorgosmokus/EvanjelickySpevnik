183.


1. Ó, prenesmierne bohatstvo
známosti slávy Božej!
Hlbokosť Jeho múdrosti
kto vystihnúť z nás môže?
Veď súdy jeho nám ľuďom
sú nevyspytateľné
a cesty Jeho rozumu
sú nepochopiteľné,
On, Hospodin, svätý je!

2. Kto poznal myseľ Pánovu
a kto bol radcom Jemu?
Kráľovi vekov slávnemu
a neviditeľnému
my srdcia svoje pokorné vo
viere oddávame,
veď život svoj i spasenie
z múdrosti Jeho máme,
veľká je Jeho láska.

3. Hľa, všetko je tu pre Neho,
z Neho a len cez Neho.
Veľkého Boha mocností
v Trojici jediného,
ktorý nás stvoril, vykúpil
a posväcuje stále,
velebiť chceme spoločne
a spievať Jemu k chvále:
Na veky Bohu sláva!
