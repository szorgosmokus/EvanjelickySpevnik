37.


1. Aká veľká vec to, Pane,
že si nás tak miloval?
Prišiel si k nám ponížene,
naším bratom si sa stal.
Anjelský spej aj nám znie,
zvesti tej sa tešíme,
čo zaznela nad Betlehemom
slávou nebies ožiarenom.

2. Aká veleba a sláva,
svetla plná svätá noc,
Boh nám svojho Syna dáva,
Ježiš ide na pomoc.
Radujme sa, plesajme,
celým srdcom spievajme!
Kristus zdávna vyčkávaný
prišiel, tu je medzi nami.

3. Boh sa k všetkým ľuďom
skláňa,
ó tá láska preveľká!
Nech Mu zaznie naša chvála,
zaznie zblízka, zďaleka.
Raduj sa už, celá zem,
svitol ľudstvu spásy deň,
prišlo vykúpenie sveta
v Ježišovi z Nazareta.

4. Aká veľká vec to, Pane,
že si nás tak miloval?!
Tvoja láska neprestane,
kto by v Tebe neplesal?
My Ťa oslavujeme,
srdcom zvelebujeme.
Spasiteľ náš narodený,
vítame Ťa, požehnaný!
