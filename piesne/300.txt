300.


1. Pane, Ty si nám nehodným
pripravil stôl milosti
a na ňom pokrm prevzácny
dávaš z dobrotivosti,
aj ja teraz Tvoje hosť,
čakajúci na milosť,
ktorý prosí: pomôž mi sám,
nech hod ten vďačne
prijímam.

2. Očisť, Pane, mňa celého,
odpusť hriechy, ktoré mám,
a mocou Ducha Svätého
premeň srdce na Tvoj chrám,
lebo len Teba hľadám,
k Tebe oči upieram,
daj, aby tento vzácny stôl
stolom zmierenia s Tebou bol.

3. Či môže Pán služobníkom
vlastné telo a krv dať?
O tajomstve tom velikom
nedaj pochybovať.
Daj však na to pamätať,
že sa muselo tak stať,
aby ľudské pokolenie
dosiahlo večné spasenie.

4. Daj, nech rozum sa pokorí,
Spasiteľu, môj Pane,
nech sa držím živej viery,
v nej je pravé poznanie.
Nech premôžem sám seba,
prijímam z toho chleba,
ktorý hladných nasycuje,
srdce s Tebou zjednocuje.

5. Ježiš, Tvoje sväté meno
je nám menom záchrany,
dobre vieme, nie nadarmo
bol si na smrť vydaný.
Rád si za nás život dal,
za nás sa obetoval,
krvou svojich predrahých rán
obmy dušu, láskavý Pán.

6. Kriste, chcem do srdca
svojho natrvalo Ťa prijať,
účastníkov stola Tvojho,
všetkých blížnych milovať.
Nuž sprevádzaj všetkých nás,
kým posledný príde čas,
a potom nech uvidíme,
čomu tu srdcom veríme.
