49.


1. Nebo otvorené.
Svetlo rozlieva sa
zlatým prúdom do tmy
neslýchaná krása,
sláva, moc, veleba!
Zneje, zuní vzduchom
„Haleluja“ z neba!

2. Nebo otvorené.
Hrôzou srdce chvie sa
zdesených pastierov;
zbor anjelov plesá:
Sláva na výsosti
Bohu, ktorý dáva
nám pokoj z milosti.

3. Nebo otvorené,
slávospev zaznieva
tajuplne, v láske,
Boh sa k ľudstvu skláňa,
náručie otvára:
- Poďme, viďme Dieťa,
ktoré nám Boh dáva.

4. Nebo otvorené.
Z lona čistej Panny
prišiel na svet, prišiel
Víťaz vyčkávaný,
by diabla porazil,
obetoval seba, nad peklom
zvíťazil.

5. Nebo otvorené.
Sláva Bohu, sláva!
Prápor Kristov veje,
v svätý boj zvoláva.
Podeň si stať treba,
pod ním dosiahneme
večnú slávu neba!
