61.


1. Už sa nám púčik rozvil
na kmeni ružovom,
Kristus Pán sa narodil
v Dieťati sľúbenom.
Kvet plný nádhery,
v náručí čistej Panny,
pastieri uzreli.

2. Ten kvet prekrásny milý,
je Božej slávy Syn,
Boh dal Ho v pravej chvíli,
aby nás zbavil vín,
premohol diabla, smrť;
On Boh a Človek pravý
nedá nám zahynúť.

3. Ó vzácny kvet, náš Kriste,
vrúcne Ťa prosíme,
buď pevné útočište
nám v každej hodine,
Ježiši, až po skon
veď svoj ľud, do radosti
prijmi nás napokon!
