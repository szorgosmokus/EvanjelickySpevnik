205.


1. Aké milé miesto a vzácne,
kde slovo Božie prebýva,
kde Bohu znejú chvály hlasné
a Sion pustý nebýva,
kde vrúcne vďaky vzdávame,
modlíme sa a spievame.

2. Verný, tak ako Jákob, nájde
hoci na púšti Boží dom,
Boha je možné vzývať všade,
nič, ani púšť nebráni v tom,
predkovia neraz tak naši
v údoliach, v lesoch Ho našli.

3. Na tomto mieste
poznávame,
že Boh aj nám prítomný je,
kde Jeho slovo počúvame
a srdce Ho oslavuje,
tu v Jeho mene spojení
tvoríme cirkev na zemi.

4. Požehnaj, Pane, slovu
svojmu,
do pôdy dobrej nech padá,
daj radosť z neho ľudu
Tvojmu,
keď pravdu v tom slove,
hľadá,
vlej do sŕdc našich z milosti,
čo slúži viere, zbožnosti.

5. Ježiši Kriste, na Tebe len
zbor veriacich pevne stojí,
Ty viery základný si kameň
a opora v žitia boji;
obdar nás lásky stálosťou,
až do skonania vernosťou.

6. Napokon v našich srdciach
si sám
zbuduj stály príbytok svoj
a neprestajne prebývaj tam,
v jednotu viery svojich spoj,
až raz Ti v nebeskom chráme
večnú česť a chválu vzdáme.
