668.


1. Nie svet a imanie, nie jeho
rozkoš, sláva sú mojou
útechou, lež viera v Krista
pravá. On mi je nádejou.
Jeho sa smiem držať v živote
i v smrti, v radosti i slzách.

2. Svet vánku je roveň.
Je, a už ho viac nieto.
Je ten dym plazivý, ktorý
odveje vietor, len Ježiš je
stály hrad, pevnosť a skala,
ktorá v búrkach času pevne
zotrvala.

3. Svet zúfa si v kríži,
keď mu ho prichodí niesť,
všemožne sa snaží
uchrániť si svoju česť.
Moja česť je Ježiš, i moje
dúfanie, na poslednom súde
On sa ma zastane.

4. Svet ten sám od seba
spasenia nie je zdrojom, Pán
Boh mu ho dáva v Kristu,
Synovi svojom, a ja som iba
v Ňom pre večnosť určený,
On aj mňa vykúpil,
vrátil raj stratený.
