540.


1. Aké mám poslanie?
Načo ma Boh stvoril?
Čo mal v svojom pláne,
keď chcel, aby som žil?
K akému cieľu dal ľudstvu
spieť?
Hľadám odpoveď,
hľadám odpoveď.

2. Zem prináša plody,
slnko hreje, svieti,
strom ovocie rodí
a voňajú kvety.
Zem i nebo určenie majú,
:/: službu konajú. :/:

3. Či uprostred toho
mám len nečinne stáť?
Cieľ mi daný Bohom
nechápať, nepoznať?
Neznať, aká je vôľa môjho
:/: Tvorcu milého? :/:

4. Či je mojím cieľom
majetky hromadiť,
a v živote celom
v prepychu, slastiach žiť?
Čím som aj uprostred
hojnosti,
:/: čím som bez cnosti? :/:

5. Napredovať v cnostiach,
na to mám v žití dbať.
Bohu na výsostiach
vždy viac sa podobať;
kiež Ho ako dieťa milujem
:/: a oslavujem. :/:

6. Nech tento cieľ stále
pred očami mávam.
Bože k Tvojej chvále
v dobrom sa rozmáham.
Tak prijmem korunu večnosti
:/: z Tvojej milosti.:/:
