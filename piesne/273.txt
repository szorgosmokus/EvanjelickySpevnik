273.


1. Ó, príď už, príď, čas nášho
Pána,
príď ododávna sľúbený,
nechže sa znova zazelená
a skvitne domov milený,
a pusté role nášho kraja
sa zaskvejú zas krásou mája.

2. Ó, príď, ó, príď, ty Rosa
zhora,
prenikni zemou vyprahlou,
nech tvrdá srdca nášho kôra
sa obmäkčí Tvojou vlahou,
a všetko dobré, krásne, milé
vyrastie zase v plnej sile.

3. Ó, príď, ó, príď k nám,
Oheň z neba,
a zažni vôkol celú zem,
nech duše naše iskrou z Teba
plameňom svätým planú len
a mocnou túžbou, láskou
vrelou
za svojím prahnú Spasiteľom.

4. Ó, príď, ó, príď, náš milý
Pane,
a navštív svoju vinicu,
nad dielo svoje požehnané
pozdvihni mocnú pravicu,
nech celý svet to vidí jasne,
že z Teba je, nie ľudské,
časné.

5. Ó, vráť nám dávnu dobu
blahú,
keď s otcami si prebýval,
a keď tvár Tvoju milú, drahú,
Tvoj ľud vo viere vídaval,
zas nech sa Tebe všetko
klania
a miluje Ťa bez prestania.

6. Ó, daj, nech v Tebe
vkorenení,
sme jedno telo, jeden duch,
a láskou vzájomnou spojení
vždy k druhovi sa vinie druh,
až sľúbený ten zasvitne čas,
keď večnou spásou obdaríš
nás.
Dve piesne na Pamiatku
reformácie
