28.


1. Vitaj, Jezu Kriste,
vitaj z nebies výšin,
Synu Panny čistej,
jediný Boží Syn,
poslaný od Otca,
spasenia pôvodca
na Teba myslíme,
z Teba sa tešíme,
vitaj, Kráľu náš!

2. Hriech náš Ti nebránil
milosrdným k nám byť,
by si nás zachránil,
vedel si sa znížiť.
Láska neslýchaná
nebeského Pána,
ktorý tak miluje,
že sa obetuje,
vitaj, Kráľu náš!

3. Už sa naplnilo,
čo mnohí čakali:
Dieťa sa zrodilo
v chudobnej maštali.
Čuj, Sionská dcéra,
k tebe sa uberá
Kráľ tvoj jedinečný,
nesie život večný,
vitaj, Kráľu náš!

4. Zaspievaj z radosti,
prijmi Ho za svojho,
veď v Jeho milosti
Boh nám dal tak mnoho:
Pokoj, život, radosť,
lásky Božej hojnosť,
hriechov odpustenie
i večné spasenie.
Vitaj, Kráľu náš!
