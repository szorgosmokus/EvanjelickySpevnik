65.


1. Česť vzdajme Pánu Bohu,
nech znie Mu pieseň chvál!
Za Jeho milosť mnohú,
za všetko, čo nám dal.
Len Jemu ďakujeme,
keď starý rok odchádza
a nový k nám prichádza;
Pána oslavujme!

2. Veď tak veľa je toho,
čím dušu požehnal,
On daroval nám mnoho,
i život zachoval,
ochránil od zlého,
zvlášť pokoj, zdravie doprial,
nám otcovsky pomáhal,
zo srdca štedrého.

3. On hriechy nám odpustil
zo svojej milosti;
veď keby bol odplatil
dľa spravodlivosti
pre množstvo našich vín,
pre neprávosti naše,
ponechal by nás skaze
aj s naším konaním.

4. My v Bohu Otca máme,
to pravda je istá;
ak hriechy vyznávame
a veríme v Krista,
v úprimnom pokání
nás nikdy neopustí,
zahynúť nedopustí,
bezpečne ochráni.

5. Za všetko dobrodenie
znie vrúcej vďaky hlas;
počuj dobrorečenie
a chvály, Otče náš.
Dnes vrúcne prosíme;
žič nám rok nový hojný,
radostný a pokojný,
že to dáš, veríme.
