430.


1. Pane dní a pane nocí,
duša moja Ťa čaká.
Túži po tvojej pomoci,
vie, že nie je ďaleká.
Teba aj v tme nájsť môžeme,
nebo vždy je otvorené;
smelo vznáša sa duch môj
hore – k Tebe, Pane môj.

2. Ó môj Otče, Strážca verný,
Tebe je noc ako deň,
Ty si v moci prenesmierny,
netlačí Ti oči sen.
Ako vo dne, tak aj v noci
biednym bývaš na pomoci,
len Ty si ich ochrana
od večera do rána.

3. Ku tým, ktorým spánok oči
nezastiera slzavé,
Tvoja pomoc nech prikročí,
zhojí rany boľavé.
Hlboký žiaľ sirôt a vdov
mierni blažiacou nádejou,
utrápeným strasti hoj,
mrúcim dopraj šťastný boj.

4. Otče, Tvoje meno drahé
teší srdce strápené,
keď sú zraky obrátené
na nebo otvorené.
Hviezd rozžatých na tisíce
dielo Tvojej je pravice,
aby hriešni poznali,
kam by uprieť zrak mali.

5. Aj Syn Tvoj nejednu
bdením
za nás prežil ťažkú noc,
mal vždy s ľudským
pokolením
súcit, hľadal preň pomoc.
Bože, sám bdej nad biednymi,
nad dietkami prosiacimi,
poteš, novej sily daj,
ráno znova pomáhaj.
