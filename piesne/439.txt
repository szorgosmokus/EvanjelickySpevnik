439.


1. Zostaň pri nás! Už k noci
zneje zvon.
Keď tma sa hĺbi, k nám sa,
Pane, skloň,
Strážca Ty náš, vzhliadame
k výšinám,
si pomoc biednych, Pane,
skloň sa k nám.

2. Rýchlo sa míňa žitia nášho
deň,
aj radosť, sláva mizne ako
sen,
skaza a smrť sa temno blíži
k nám,
Tys´ nepremenný, s nami
zostaň sám.

3. Nie s trestom príď, hoc Ty
si kráľov Kráľ,
srdcia milosťou k pokore
zapáľ,
slzami, láskou zjasni mysle
nám:
Príď, priateľ hriešnikov,
a skloň sa k nám.

4. Tvoj láskavý je k nám vždy
obličaj,
duch náš hoc spurný v zlosti
často aj,
Ty však si verný
i k neverným nám:
Smrť blízko, Pane, s nami
zostaň sám.

5. Tvoj Svätý Duch keď
k nám sa skláňa dol´
strach sa hneď míňa, tíchne
srdca bôľ.
Kde smrti osteň, kde je hrobu
klam?
Víťazstvo v Tebe, Pane, skloň
sa k nám.

6. Keď smrti tieň nás zastrie,
Tvoj nech kríž
cez hrobu púť nám vždycky
svieti výš:
Z tône pozemskej cestou
k nebesám
cez smrť nás k sebe, Pane,
povznes sám.
