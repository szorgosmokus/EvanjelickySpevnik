192.


1. Kyrie elejson, ó Bože,
k nám sa skloň, hľaď na nás
hriešnikov a vysloboď
z hriechov, zmiluj sa nad
nami!

2. Hrešíme deň po dni,
milosti nehodní, odpusť nám,
zľutuj sa, pre Krista Ježiša;
zmiluj sa nad nami!

3. Ó Kriste elejson, neopusť
svoj Sion, milý Pane Kriste,
Synu Panny čistej, zmiluj sa
nad nami!

4. Pane, k nám zavítaj, stále
v nás prebývaj; my v Tebe
a Ty v nás, sme jedno v každý
čas, zmiluj sa nad nami!

5. Kyrie elejson, ó Bože,
k nám sa skloň, milý Duchu
Svätý, v daroch prebohatý,
zmiluj sa nad nami!

6. Duchu, Ty nás osvieť,
v pravde svojej posväť,
by sme v láske žili
a Bohu slúžili,
zmiluj sa nad nami!
