3.


1. Bože, ktorý si stvoril svet,
chrániš ho a spravuješ,
tam slnko jasné a tu kvet
útly sám opatruješ:
Anjel, človek a čo žije,
nebo, zem, čo vidíme,
všetko dielom rúk Tvojich je,
v Teba Boha veríme.

2. Múdrosť Tvoja a dobrota
aj človeka stvorila,
cestu smrti a života
pred neho postavila.
Um, slobodu a svedomie
z Ducha si mu daroval,
aby životom vedome
len Teba nasledoval.

3. On sa odvrátil od Teba
zvodmi hriecha zmámený,
sám sa odlúčil od neba
a mal byť zatratený;
milosť Tvoja sa zjavila
vo vtelenom Synovi,
z Ducha nás znovuzrodila,
život nám dala nový.

4. Veríme pevne, že prišiel
Ten od Teba poslaný,
prísť mal podľa svätých
Písem, On, Duchom
pomazaný. Už nečakajme
iného, Ježiš – Darca spasenia,
za Ním dôjdeme večného
v nebesiach oslávenia.

5. Život, smrť, slávne
vzkriesenie
Spasiteľa verného
sú základ a zdroj nádeje
pre svätú cirkev Jeho,
ktorú Duch Svätý spravuje;
v Neho veríme pevne,
v Ňom láska Božia daruje
v nebi dedičstvo večné.
