526.


1. Pokorne, tíško, milá duša,
znášaj ťažký kríž, bolesti,
pamätaj, že to Boh dopúšťa,
dá však i pomoc z výsosti!
Preto nech sa, čo chce deje,
len v Bohu skladaj nádeje.

2. Dúfaj, nebudeš zahanbená,
Boh prameňom je pomoci,
k milosti Jeho otvorená
je brána vo dne i v noci.
On radosť do sŕdc naleje,
len v Bohu skladaj nádeje.

3. Nie, nezdarí sa v každom
čase,
čo človek žiada a mieni
a kto sa zaprieť nedokáže,
ten zlé na horšie premení.
Boh však vie, čo mi prospeje,
len v Bohu skladaj nádeje.

4. Ak Pán Boh chce, už
zajtrajší deň
prinesie mi uľahčenie,
stratí sa všetkých starostí tieň,
stopa po nich nezostane!
U Boha všetko možné je,
len v Neho skladaj nádeje.

5. Hoc by aj trval údel ťažký,
meškala pomoc z výsosti,
len tíško, ešte z Božej lásky
zakvitnú ruže radosti.
Preto nech sa čo chce deje,
len v Bohu skladaj nádeje.
