438.


1. Zlaté slnko svoju dráhu
opäť krásne prešlo už.
Svet sa zberá ku nocľahu,
duša moja, Pánu slúž!
Leť k nebeským vrátam
pieseň zaspievať tam!
Oči, srdce, um aj slová
k Ježišovi obráť znova.

2. Oj, vy hviezdy nadoblačné,
Vydávate krásny jas,
keď sa vaša služba začne! –
Jasnejšie však tisíc ráz
v mojom srdci planie
večný jas Tvoj, Pane,
zlaté slnko Tvojej Krásy,
ktoré nikto nezahasí.

3. Vtáctvo, zver a všetky tvory
premohlo už čaro sna –
na nebi však bdie Ten, ktorý
chvíľu spánku nepozná.
Ježiš nikdy nespí,
stráži naše cesty.
Aj ty, duša, bdelá ostaň,
aby nebdel iba On sám.

4. Neodmietaj zbožné piesne,
čo mi z hrdla vytrysknú.
Ktoré zbožné srdce neznie,
keď si, Kriste, nablízku?
Nemám iných piesní!
Tie, čo mám, si vezmi!
Viď, že nie sú neúprimné.
Je zas viem, že stojíš pre mne.

5. S Tebou prejdem nocou
k ránu, v spánku bude duša
bdieť.
Ty ju zober pod ochranu –
moju dušu k dobru veď!
Zla sa nenaľakám,
smrť statočne čakám,
kto v ochrane Božej spáva,
veselý vždy ráno vstáva.

6. Preč pekelné temné sily –
tu nemáte robotu!
Tu vládne len Ježiš milý –
vaše právo nie je tu.
Anjeli sú mocní,
Strážia pokoj nočný,
pred peklom ich silné voje
Strážia môj dom aj sny moje.

7. Ulož sa už, schránka tela –
dobre oddýchneš si tak.
Tvoj Boh si tvoj spánok želá,
spokojne sa zavri, zrak.
A ty, duša vznes sa,
k Nemu na nebesá!
Jediný má v svete tú moc
darovať ti pokojnú noc!
