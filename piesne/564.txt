564.


1. Kto za pravdu horí
v svätej obeti,
kto za ľudstva práva
život posvätí,
:/: kto nad krivdou biednych
slzu vyroní:
Tomu moja pieseň slávou
zazvoní.:/:

2. Kto si stojí v slove, čo
priam zhŕkne svet,
komu nad statočnosť venca v
svete niet,
:/: koho dar nezvedie, hrozba
neskloní:
Tomu moja pieseň slávou
zazvoní.:/:

3. Pán Boh šľachetnosti nebo
vystavil,
večné On pre podlosť peklo
podpálil;
:/: kto ctí pravdy božskej
božské zákony:
Tomu moja pieseň slávou
zazvoní.:/:
