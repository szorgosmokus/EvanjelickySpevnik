534.


1. Bože, Tvoje prikázania
chcem vždy verne zachovať,
podľa nich žiť do skonania,
podľa nich sa spravovať;
môj život má byť celý
len Tebe zasvätený.
Šťastný, kto tak strávi svoj
čas,
že poslúcha Tvoj svätý hlas.

2. Čo si zasľúbil nám, Pane,
len z milosti dosiahnem,
keď poslušne a oddane
zákon plním každý deň,
keď som ozaj hotový
žiť tu po Tvojej vôli
z lásky, nie z nanútenosti,
nie pre zisk, ale z vďačnosti.

3. Nech mám stále na pamäti,
že si, Bože, vždy pri mne,
by som každý príkaz svätý
plnil, jak chceš, úprimne;
Tvoja láska nechce viac
na nás slabých nakladať,
než čo znášať dokážeme,
a čo preniesť uvládzeme.

4. Keď na cestách neprávosti
svet mi šťastie sľubuje,
daj, nech jeho zvodom a ľsti
srdce sa vyvaruje,
lebo koho hriech zmámi,
býva potom sklamaný;
po rozkošiach nadíde žiaľ,
ako to už mnohý poznal.

5. Keď však verne každého
dňa
vôľu Tvoju zachovám,
bude Ti, Pane, príjemná
dobrá snaha, ktorú mám
a svedomie pokojné
potešenie dá hojné,
pocíti už tu v časnosti
záblesk nebeskej radosti.
