47.


1. Narodil sa Kristus Pán,
veseľme sa,
z ruže kvet vykvitol nám,
radujme sa!
Z života čistého,
z rodu kráľovského
nám, nám narodil sa!

2. Čo proroci hlásali,
veseľme sa,
od Boha sme dostali,
radujme sa;
z života čistého,
z rodu kráľovského
nám, nám narodil sa!

3. Večný Boh a mocný Pán,
veseľme sa,
v ľudskom tele prišiel k nám,
radujme sa!
Z života čistého,
z rodu kráľovského
nám, nám narodil sa!

4. Diabla zlého porazil,
veseľme sa,
a nad hriechom zvíťazil,
radujme sa!
Z života čistého,
z rodu kráľovského
nám, nám narodil sa!

5. Božia milosť predivná,
buď vždy s nami,
nech nás zloba diabolská
viac nemámi;
pre Syna milého
nám narodeného,
zmiluj sa nad nami.

6. Daj nám dobre dokonať,
ó Ježiši,
s Tebou sa vždy radovať
v Tvojej ríši;
k tomu pomáhaj nám
a zatratenia zbav,
náš narodený Pán!
