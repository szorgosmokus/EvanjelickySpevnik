308.


1. Modli sa často a s radosťou
hľaď k Otcovi nebeskému,
aby Ťa obdaril milosťou,
posilnil k dielu dobrému,
cti oha, srdce Mu oddaj,
tak horlivo sa modlievaj.

2. V duchu a v pravde sa
modlievaj,
Boh Duch je, prameň svätosti,
mnohovravnosti sa vyhýbaj,
neslúži ona Božej cti.
Vrúcnosť a nie mnoho rečí
o pravej modlitbe svedčí.

3. Modlievaj sa na každom
mieste k všadeprítomnému
Bohu, veď myseľ vrúca, srdce
čisté sú najmilším chrámom
Jemu. Tvoj hlas i v komôrke
čuje, nad pokorným sa
zmiluje.

4. Modli sa v bratskom
spoločenstve,
modli sa doma i v chráme,
svedčí o úprimnom
kresťanstve,
keď Boha svetu vyznáme;
nábožnosť vrúcnejšia býva,
keď mnoho sŕdc v jedno
splýva.

5. Nemodlievaj sa len za
seba, aj za blížnych sa
modlievaj, pros za nich, však
im pomôcť treba,
i sám ochotne pomáhaj;
modlitbu takú rád vidí
Boh náš, Otec všetkých ľudí.

6. Modlievaj sa v mene Ježiša
za vzrast kráľovstva Božieho,
nech rastie táto lásky ríša,
pros za dar Ducha Svätého,
veď Ježiš je sväté meno,
v Ňom kľakaj každé koleno.

7. Modlievaj sa, ale i pracuj
a snaž sa o to, čo žiadaš,
povinnosti plň, tak dokazuj,
že vieru v Boha v srdci máš.
Modli sa, choď Božou cestou,
práca buď modlitby sestrou.

8. Môj Bože, podľa vôle
Tvojej úprimne sa chcem
modlievať; ráč k modlitbe sa
priznať mojej a vrúcne prosby
vyslyšať; vo všetkom však,
drahý Pane, nech sa Tvoja
vôľa stane.
