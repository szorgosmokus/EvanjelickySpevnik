26.


1. Veselo spievajme,
Bohu chválu vzdajme,
veď nám Syna svojho,
jednorodeného, dal na
vykúpenie a večné spasenie.

2. O Kristovi máme v Písme
napísané, že sa k svetu znížil,
aby nás povýšil; preto slovom,
činom vytrvajme pri Ňom.

3. V láske neskonalej
prichádza k nám stále
ako k svojim deťom
v slove svojom svätom.
Otvor srdca dvere,
prijmi Ho vo viere.

4. Druhý príchod bude
pri poslednom súde;
náš Pán spravodlivý
skutky všetkých zjaví,
vovedie si verných
do príbytkov večných.

5. Čakajme na Pána
zvečera či zrána! Plňme Božiu
vôľu v cirkvi svätej spolu,
vždy sa modlievajme,
nádej v Ňom skladajme.
