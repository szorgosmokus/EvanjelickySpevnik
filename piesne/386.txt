386.


1. Slnko spravodlivosti,
môj Pane Ježiši,
zasvieť lúčom milosti
v čas tento raňajší,
Ty krásna hviezda, jasná,
svieť v srdci, zaskvej sa,
a poteš ma hneď zrána,
nech duch môj zaplesá.

2. Ty si to svetlo sveta,
čo svieti v temnote,
nech Tvoje lúče svietia
mi v celom živote,
jak pravdivým učením,
tak svätým príkladom,
vnútorným obnovením
v službe sestrám, bratom.

3. Ó, daj nech Tvoje slovo
vždy verne zachovám,
v živote podľa neho
spravodlivo konám,
kráľovstvo Tvoje, Pane,
nech túžobne hľadám,
žiť zbožne k Tvojej sláve
si úprimne žiadam.

4. A keďže tento život
je stály, zápas, boj,
nejedna bolesť, žalosť
a mnohý nepokoj,
pomôž mi, Spasiteľu,
dobrý boj bojovať,
zachovať stálu vieru
a s Pavlom vyznávať:

5. Boj dobrý som bojoval
do svojho skonania
a vieru som zachoval
i pokoj svedomia,
veniec spravodlivosti
je už pripravený,
ktorý dá Pán z milosti
mne i všetkých verným.
