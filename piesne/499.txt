499.


1. Ach, Bože, vyslyš moje
vzdychy, lkanie,
nech do zúfalstva srdce
neupadne.
Dosť ťažkostí
a žalostí!
Kiež po nich uzriem Tvoje
zmilovanie.

2. Bez Tvojej vôle nič sa mi
nestane,
Ty môžeš kárať, môžeš
žehnať, Pane,
zaslúžil som, hriechu žil som,
po búrnej noci rozsvieť slnko
ranné.

3. Duch Tvoj nech dá mi kríž
niesť trpezlivo,
nech dá mi sily, prosím
úpenlivo,
vo dne v noci vždy pomoci
žiadam si, keď mi smutno je
a clivo.

4. Verím, že staráš otcovsky
sa o mňa,
nuž, prečo by som klesal do
zúfania?
Ja sa Tvojej – dobrotivej
poddávam vôli plnej
zľutovania.

5. Nešťastia, žiale časom sa
premenia,
skončia sa chvíle úzkosti,
trápenia,
keď Ty aj mne – dáš predivne
raz piť z kalicha Tvojho
potešenia.

6. Daj novej sily skrz Ducha
Svätého
zlo sveta premôcť i seba
samého,
tak v Tebe len – vždy mať
budem
ozajstnú radosť srdca
blaženého.

7. Verím, že budem v svätých
spoločenstve
Ťa sláviť tu a tam
v blahoslavenstve,
Bože svätý – si bohatý
v múdrosti, v moci
a v milosrdenstve.
