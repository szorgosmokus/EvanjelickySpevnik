145.


1. Pokoj vám! Žijem! Plesajte!
Kto verí, neumiera;
vieru, lásku zachovajte,
svet, kríž premáha viera.
Sčiastky poznávame,
ale nádej máme,
že raz tam v Božej blízkosti
poznáme všetko v plnosti.

2. Pokoj vám! Slovo života
ochotne rozsievajte!
Ozdobuj vás vždy cnosť svätá,
pevne v dobrom trvajte!
Kto tu s plačom seje,
tomu sľúbené je,
že hoc tu v slzách bude siať,
tam s radosťou raz bude žať.

3. Pokoj vám! Ó, milujte sa,
ako vás ja milujem,
v Bohu svojom radujte sa,
ako sa ja radujem;
po láske, pokoji
poznajú sa moji,
láska čistá, radosť istá,
Boh len láske nebo chystá.

4. Pokoj svoj vám zanechávam,
veď iný vám ho nedá.
Šťastný, kto má preň v srdci
chrám
a vo viere ho hľadá:
je to pokoj Boží,
ktorý radosť množí,
srdcia verných naplňuje,
každý rozum prevyšuje.

5. Amen, ó Knieža pokoja,
Kriste, panuj nad nami,
zažeň príval nepokoja,
spravuj príbytky, chrámy:
nech v svätom pokoji
láska všetko spojí,
potom zo svojej milosti
daruj pokoj vo večnosti.
