449.


1. Jeden poklad by som chcel,
poklad najvzácnejší,
čo by sa naveky skvel,
poklad najistejší,
ktorý hrdza, ani moľ
nemohli by skaziť,
ani zlodej nemohol
by ma oň pripraviť.

2. Mám ho hľadať v mladosti,
veku túžob, sily?
Ten čas bezstarostnosti
k starobe sa schýli!
Hľadať ho v tela kráse,
pôvabe, statnosti?
Sú sťa kvety vo váze,
dôkaz nestálosti.

3. Hľadať ho mám v uznaní,
v sláve, ktorá teší?
Nie! Kto včera bol slávny,
dnes už v prachu leží!
Nájsť ho teda v hojnosti,
v bohatstve, imaní?
Niet horšieho v časnosti,
než tým byť sputnaný.

4. Jeden poklad predsa znám
v Bohu, Synu Jeho,
a ten uložený mám
v hĺbke srdca svojho;
viera a v Kristu milosť,
to je najvzácnejší
poklad, v ňom večne mám
dosť,
je aj najistejší.

5. Ty, čo si prišiel z neba
a tam sa navrátil,
kiež by som nikdy Teba,
Pane môj, nestratil.
Zostaň mojím Pokladom,
v srdci uloženým,
ktorý mi už tu Otcom
pre večnosť bol daný.
