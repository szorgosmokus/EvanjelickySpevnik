96.


1. Ku krížu sa utiekam,
veď inde nenachádzam
pre dušu pokoj a mier.
Tam sa skloním v kajúcnosti,
zložím ťarchu neprávosti,
kde Nevinný tak trpel.

2. Baránok je Syn Boží,
prečo trpel na kríži?
Prečo tiekla krv Jeho?
Pre mňa to Ježiš vykonal
a ja vierou som Ho prijal.
Darcu spasenia môjho.

3. Mal som biedne zahynúť,
čakala ma iba smrť
v priepasti a temnosti.
Syn Boží, môj dobrý pastier,
z hriechov ma vykúpiť prišiel,
dať mi život v radosti.

4. Divná láska nebeská!
Srdce toho sa zrieka,
čo ma k zemi pútalo.
Len k Tebe zriem, Spasiteľu,
vzývam Tvoju lásku vrelú,
staré vo mne zomrelo.

5. Idem za Tebou, Pane,
cestou kríža oddane,
obdaruj ma pokojom.
Láska vždy ma s Tebou pojí,
vytrvám vo vernom boji,
s Tebou budem víťazom.
