55.


1. Radujte sa, ó kresťania!
Radujte sa všetci spolu;
milosť Božia je nám daná,
Kristus prišiel z nebies dolu;
On nás vrelo miloval,
človekom sa pravým stal.
Refr.: Radosť, radosť nad
radosti!
Zavítaj k nám, Hosť z výsosti;
vitaj, k nám zavítaj,
Slnko spravodlivosti!

2. Pozri, pozri, duša milá,
Spasiteľ sa ti narodil,
tvoja túžba sa splnila,
prišiel, by nás vyslobodil;
On sa pre nás ponížil,
aby hriešnych vykúpil.
Refr.:

3. Čože Ti dám, môj Ježiši,
že mám v Tebe Spasiteľa?
Premôž pochybnosti v duši,
čo by sa Ti oddať chcela.
Chcem Ti svoje srdce dať:
ach, ráč k sebe ma prijať.
Refr.:

4. Pane, všetkých nás posilňuj
v pravej viere, poslušnosti,
ujmi sa nás a ochraňuj,
veď teraz i v budúcnosti:
Daj kresťanstvu celému
pokoj, radosť každému!
Radosť, radosť nad radosti!
Zavítaj k nám, Hosť
z výsosti;
vitaj, vitaj, k nám zavítaj,
Slnko spravodlivosti!
