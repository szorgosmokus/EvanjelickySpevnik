359.


1. Slávme Boha Otca
zvučne, vďačne zo srdca,
slávme Syna Jeho,
slávme Ducha Svätého!
Od vekov až na veky
nech spev hlasný, preveľký,
neustále znie Jemu, Bohu
dobrotivému,
Bohu dobrotivému!

2. Mnohé dobrodenia
od nášho narodenia
Pán Boh nám daroval,
žehnal, viedol, pomáhal;
na Jeho česť a slávu
za lásku vernú, stálu,
pieseň dobrorečení
:/: vznes sa v svätom nadšení!
:/:

3. Spoločne dnes slávme
i ďalej neprestajne
láskavého Pána
za všetko, čo nám dáva;
že v tela, v ducha zdraví
posiaľ verne nás chránil
a život nám zachoval;
:/: zvelebuj Ho, každý chváľ!
:/:
