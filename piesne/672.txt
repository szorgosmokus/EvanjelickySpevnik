672.


1. Svetská nádhera a sláva,
buď už milá, komu chceš,
tvoja radosť nie je pravá,
nesplníš, čo sľubuješ;
tí, čo nebo nemilujú,
nech len v tebe rozkoš majú,
mne je predsa najmilší
život v Kristu Ježiši.

2. Ľudia prácou vysilení
klesajú od únavy,
žiadajú si: Otče verný,
uľav slnka páľavy,
aby sme po práci ťažkej
spočinutie našli ľahké;
mne je oddych najmilší
v Tebe, drahý Ježiši.

3. Často vravím si sám sebe,
často, azda tisíckrát,
aby som už v svojom hrobe
mohol tíško spočívať;
a na krídlach viery pravej
do otčiny vzlietol drahej,
tam žil s Tebou, najmilší,
Pán a Boh môj, Ježiši.

4. Prosím, aby stánok tela
mohol som už opustiť,
z vrúcnej viery v Spasiteľa
smel do nebies k Bohu prísť,
aby pieseň vďaky spieval
a na Božiu tvár sa díval;
pre Tvoju smrť, najmilší,
daj to, drahý Ježiši!
