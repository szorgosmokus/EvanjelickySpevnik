243.


1. Ježiši, Ty si od vekov
za Zmiercu Otcom daný,
prosíme s pokorou veľkou,
aby sme v tom poznaní
za Tebou kráčali verne,
verili srdečne pevne,
že Boh je naším Otcom.

2. Hriech a smrť hrozne zúrili
so všetkou svojou zlosťou.
Čou mocou sme zvíťazili
nad hriechom, nenávisťou?
V Tebe víťazstvo, spasenie,
radostné omilostenie
dal nám Boh dobrotivý.

3. Nesmierna Tvoja láska nás,
Ježiši, s Tebou spája,
Ty vytrpel si za hriechy,
nám vrátil nádej raja,
a preto viacej nie sebe
žiť máme, ale len Tebe,
ktorý si nás vykúpil.

4. Sľubujeme, drahý Kriste,
vo vernosti zotrvať,
a milovať slovo čisté,
dľa neho veriť, konať,
posilňuj nás Duchom svojím,
obstáť v pokušenia boji,
a napokon zvíťaziť.

5. Ďakujeme, drahý Pane,
za Tvoj kríž, za smrť krutú,
v Tebe istú nádej máme,
že nás vzkriesiš k životu.
S tým pôjdeme k smrti bráne,
daj, nech sa nám raz dostane
podiel v Tvojej radosti.
