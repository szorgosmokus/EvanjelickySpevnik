150.


1. Víťaz nad smrťou slávne
z hrobu vstal, večnú Božiu
slávu mocne zvestoval.
Žije Kristus, Pán náš, s Ním
budeme žiť, s Ním je hodno
trpieť, s Ním aj zvíťaziť!
Víťaz nad smrťou slávne
z hrobu vstal, večnú Božiu
slávu mocne dokázal!

2. Plesaj, ľud Boží! Z Jeho
vzkriesenia viera, nádej, láska
hojne pramenia, Pán náš
najslávnejší – Darca útechy,
hriešnikom kajúcim odpúšťa
hriechy. Víťaz nad smrťou
slávne z hrobu vstal,
večnú Božiu lásku mocne
dokázal.

3. Všetkých nás spája láska
Kristova, v nej je radosť stála,
pomoc hotová. Útechu v nej
máme, hrob nás nermúti
ani nezastiera tieň večnej
smrti. Víťaz nad smrťou
slávne z hrobu vstal,
večnú Božiu milosť mocne
dokázal.
