511.


1. Hospodine, Otče milý,
Pane neba, zeme!
Čuj, keď prosby k Tebe
vysielame!
Vzhliadni na nás hriešnych
ľútostivo,
a priviň nás k sebe milostivo!

2. S dôverou sa k Tebe, Pane,
všetci utiekame,
lebo nádej len v Teba
skladáme!
Ty vzdiaľ od nás smútok,
bolesť, rany,
a vezmi nás do svojej
ochrany.

3. Pomáhaj nám, nech Tvoj
pokoj v srdci všetci máme,
tak telu aj svetu odoláme.
Daj nám poznať Tvoju svätú
vôľu
a ju plniť srdcom, skutkom
spolu.

4. Uspôsob nás, nech ku
Tvoje pravde sa blížime,
pred Tebou sa v duchu
pokoríme,
ako Tvoji služobníci tichí,
ach, odpusť nám všetky naše
hriechy.

5. Napokon, keď tento časný
život náš pominie,
daj nám tíško usnúť,
Hospodine.
Ty si všetkých dobrých darov
prameň,
ó, vyslyš nás, Otče milý!
Amen.
