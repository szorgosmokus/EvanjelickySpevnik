326.


1. Kajúcne so slzami
voláme Kriste náš.
Ach, zľutuj sa nad nami,
láskavo hľaď na nás,
nesúď nás príliš prísne
pre mnohú neprávosť,
hoc hriešnici veľkí sme,
prosíme o milosť.

2. Vždy keď sme odpustenie
od Teba žiadali,
života polepšenie
slovom sľubovali,
prijal si nás na milosť.
A my sme len ďalej
páchali zas neprávosť,
šli po ceste starej.

3. Každého dňa cítime,
že zas je bližšie smrť,
ak sa neobrátime,
musíme zahynúť!
Preto prosíme, Pane,
kajúcne v ľútosti,
odpusť hriechy spáchané,
vysloboď z úzkosti.

4. V tom boji ducha s telom
je ťažko obstáť nám;
v živote našom celom
Ty nás posilni sám,
aby sme premáhali
všetky zlé žiadosti,
do smrti zotrvali
v pravej pobožnosti.
