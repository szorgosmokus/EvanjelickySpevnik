486.


1. Dobre koná ten, kto pozná,
ako má v Boha dúfať,
kto Ježiša pridŕža sa,
vždy bude s Ním prebývať,
preto v Tebe v každej dobe,
Kriste, nádeje skladám,
potešenie a spasenie,
živý, mŕtvy v Tebe mám.

2. Nech proti mne ľstivo,
silne
diabol, svet sa oborí,
môj Boh a Pán najlepšie sám
nepriateľov pokorí.
Keď mám Teba blízko seba,
milosť Ducha Svätého,
nebojím sa, nedesím sa
smrti ni diabla zlého.

3. Vždy sa teším, pevne
verím,
že mi to dáš z milosti,
by som s Tebou vierou pravou
spojený, žil v radosti.
Daj mi srdce nové, vrúce,
dušu i telo mi chráň,
po časnosti vo večnosti,
nech pri Tebe prebývam.
