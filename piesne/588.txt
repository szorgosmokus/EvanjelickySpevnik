588.


1. Pane, Ty máš zaľúbenie
v srdci nevinnom, čistom,
prosíme Ťa ponížene,
daj, nech kráčame s Kristom,
popraj horlivosti,
vo viere stálosti,
nech ten sľub, ktorý zložíme,
slovom, skutkom naplníme.

2. Voď každého cestou, Pane,
viery, lásky, nádeje,
nech Ťa verne vyznávame,
veď v tom požehnanie je;
pred zvodmi nás ochráň,
v boji s hriechom zastaň;
pomôž vo viere zotrvať,
svedomie čisté zachovať.

3. Rodičom a príbuzenstvu
žiť chceme ku radosti,
k cirkvi, rodu, človečenstvu
plniť si povinnosti;
keď svet zanecháme,
nech sa tam zhliadame,
kde nám po tejto časnosti
dáš veniec spravodlivosti.
