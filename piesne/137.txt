137.


1. Kristus Pán vstal radujme sa!
Každý verný nech zaplesá
nad víťazstvom slávnym Jeho,
nuž chváľme Vzkrieseného!

2. On pre naše vykúpenie
znášal ťažké utrpenie,
i smrť podstúpil Pán milý,
aby sme večne žili.

3. Žime Pánu na česť, chválu,
zachovajme vieru stálu
v opravdivej zmužilosti,
vzdorujme hriechu, zlosti.

4. Prosíme Ťa: ó Ježiši,
Spasiteľu náš najmilší,
vzbuď nás k životu novému,
Tebe zasvätenému.

5. Cestou pravej viery nás veď,
svetlom svojej pravdy osvieť,
a po vzkriesení z milosti
prijmi nás do večnosti.
