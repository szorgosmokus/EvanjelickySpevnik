82.


1. Veríme v jediného Boha
Otca večného. Tvorcu zeme
i neba a najmä, človeče, teba.

2. V svojom milom Synovi
prijal nás za ľud nový,
veríme v Syna Jeho,
Spasiteľa jediného.

3. Mocne kázal Otcovo
večnej milosti slovo,
znášal biedy v živote,
posmech, kríž, smrť na
Golgote.

4. Bolestnú smrť podstúpil,
tak nás hriešnych vykúpil,
veď sme všetci zblúdili,
pravú cestu opustili.

5. Boh Syna jediného
vzkriesil z hrobu tmavého,
tu i v nebi oslávil,
za Hlavu cirkvi postavil.

6. Boh nám Ducha daruje
a Ním cirkev spravuje,
dáva dary milosti
a vedie nás do večnosti.
