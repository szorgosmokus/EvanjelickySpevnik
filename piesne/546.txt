546.


1. Trpezlivosť mať musíš,
keď sa ti zlé deje,
v protivenstvách keď kvíliš,
a všetko ťažké je;
nikdy nezabúdaj,
že duša trpezlivá
zahanbená nebýva,
vždy na to pamätaj.

2. Trpezlivosť ťažká je,
lebo sme telesní,
chceme cestu, na ktorej
niet bôľov, bez tiesní;
lenže Pán Boh vraví:
trescem, koho milujem,
touto cestou ho vediem
do nebeskej slávy.

3. Trpezlivosť prestáva
na Božom riadení
a sklátiť sa nedáva,
obstojí v súžení,
zúfaniu ďaleká
vie, že Pán Boh pomáha
a všetko zlé premáha,
pomoc Jeho čaká.

4. Trpezlivosť je z neba,
ona je dar Boží,
iba ten ho dostáva,
kto oň vrúcne prosí;
Duch Svätý – Tešiteľ
prichádza k prosiacemu
a v každom kríži k nemu
skláňa sa jak priateľ.

5. Trpezlivosť, o teba
prosiť neprestanem
pre mojich i pre seba,
kým na svete žijem;
v práci, v povolaní,
aj keď budem umierať.
Neprestaň mi ju dávať,
Bože milovaný.
K blížnym
