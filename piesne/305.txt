305.


1. Bože, prosbu čuj skrúšenú,
s dôverou ju predkladám,
pre smrť Kristovu bolestnú
Teba pokorne žiadam.

2. Nesúď, Pane, svoje dieťa,
neobstojím, uznávam,
i keď klesám, milujem Ťa,
na milosť sa spolieham.

3. Ty si, Bože, milosrdný,
hriechy naše odpúšťaš.
I mnou biednym nepohrdni,
keď poblúdilých hľadáš.

4. Za milosť a lásku Tvoju
vďaka, vďaka tisíckrát!
Až tu dokončím púť svoju,
ráč ma k sebe zavolať!
