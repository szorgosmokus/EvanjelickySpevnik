159.


1. Do neba, do neba
vstúp, nebeský Kráľu,
len tam hodnú Teba
prijmeš večnú chválu,
len tam skvie sa Tvoja
odmena,
v Bohu zložená,
v Bohu zložená.

2. Do neba, do neba
ideš z našej zeme,
čaká Ťa veleba
tam za poníženie!
V neskonalej slávnej večnosti,
v stálej radosti,
v stálej radosti.

3. V dome Otca Tvojho
sú mnohé príbytky,
ktoré majú zdediť
verné Božie dietky,
tam čaká veniec pripravený
tým, čo sú verní,
tým, čo sú verní.

4. Do neba, do neba,
riaď môj rozum, myseľ,
aby som od Teba
už navždy závisel
s vôľou, umom a srdcom
vrelým,
životom celým,
životom celým.

5. Do neba, do neba,
prijmi ma z milosti,
daj mi zaprieť seba
a hriešne žiadosti,
neklesnúť v žiadnom
pokušení,
ani v súžení,
ani v súžení.

6. „Do neba, do neba“
chcem vzdychnúť napokon,
keď sa budem lúčiť
s pozemským životom;
uveď ma k sebe do radosti,
tam vo večnosti,
tam vo večnosti.
