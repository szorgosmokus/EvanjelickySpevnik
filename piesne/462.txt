462.


1. K Tebe, Bože všemohúci,
vzhliadam, Tebe obeť srdca
svojho dávam, Boh a Pán si
Ty sám, Tvoj som chrám,
v tom života večný poklad
skladám.

2. Neraz ma však časnosť
zarmucuje, mdloba tela
večnosť zatemňuje,
však moje súženie preklenie
Tvoja milosť – moje
posilnenie.

3. Za to vďačím Tebe, láska
večná, nad tým plesá duša
moja vďačná. Všetko zniesť,
i bolesť, musí viesť
na dobro tých, čo Ti vzdávajú
česť.

4. Z milosti mám
Jednorodeného
Krista Pána za Vodcu
večného, za Ním len kráčať
chcem a prídem, kde večného
blaha zažiari deň.

5. Slávna cesta svätých hoc
i ťažká, šťastný je ten, kto na
nej nemešká, veď slávu tam
pravú dosiahnu len tí, ktorí
v boji neustanú.

6. Hoden toho aj ja by som
chcel byť, verne konať, Tebe
na slávu žiť, kým v onen istý
deň odídem do večnosti, kde
prebývať budem.

7. Len jedno si žiadam:
v Kristu večnosť, iba v Ňom
je život, nesmrteľnosť.
Sprevádzaj, zachovaj,
požehnaj, v pravej viere mi aj
dokonať daj.
