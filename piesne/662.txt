662.


1. Hojže, Bože, jak to bolí,
keď sa junač roztratí
po tom šírom svete poli na
chlebovej postati;
každý svojou pošiel stranou
hnaný žitia nevôľou;
/:v osamelých sa havranov
zmenil kŕdeľ sokolov!:/

2. Hojže, Bože, jak to morí,
keď žitie už uchodí
a kajúcou dušou horí
peklo, hriechy a škody:
kto mi vráti zašlé doby,
čo ich mladosť zmárnila?
Kto sa vráti, keď na hroby
hodinka zazvonila?

3. Hojže, Bože, Bože drahý,
ber len – veď čože stratím?
Na ten svet som prišiel nahý
a nahý sa navrátim;
len sa potom neuchyľuj,
buď ostatnou útechou,
omilosť, Bože, omilosť,
keď ostanem sám s Tebou!
