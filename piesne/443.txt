443.


1. Človeče, chceš byť spasený
a večne blahoslavený?
Plň vôľu Boha svätého
zo srdca svojho celého.

2. Ja som Hospodin Boh
a Pán,
neklaňaj sa iným božstvám,
dôveruj len mne samému
ako Otcovi dobrému.

3. Meno moje cti a vzývaj,
nezľahčuj ho, nevysmievaj,
na nedeľný deň pamätaj,
sviatky svätiť nezabúdaj.

4. Cti si otca, cti si matku,
dokáž im poslušnosť, lásku,
neškoď blížnym na živote,
ži s nimi v mravnej čistote.

5. Nekradni, zisk neber ľstivo,
o blížnom nehovor lživo,
čo jeho je, nepožiadaj,
ale stále mu pomáhaj.

6. Ó Bože, ráč nás posilniť,
aby sme mohli vždy plniť
Desatoro v poslušnosti,
pre Krista spas nás z milosti.
