292.


1. Som v Tvoje meno
pokrstený Boh – Otec, Syn
i Duch Svätý, –som k Tvojmu
ľudu pripojený, Tebou na
milosť prijatý, v Ježiša Krista
vštepený, Duchom Svätým
obdarený.

2. Ty si ma z lásky, Otče
milý, späť prijal za dieťa
svoje, rany Kristove zahojili,
čim trpelo srdce moje.
Viem, že v biede a súžení
Ty jediný pomôžeš mi.

3. Tebe som bázeň, lásku
vrelú, poslušnosť, vernosť
prisľúbil, oddanosť svojej
duše celú do Tvojich svätých
rúk vložil, diabla a hriechu sa
zriekol, aby som večne
Tvojím bol.

4. Ty plníš, verný Bože,
sľuby z milosti navždy mi
dané; ak by som padal do
záhuby a neplnil prikázanie,
Ty ma pozdvihni slabého
a posilni zomdleného.

5. Úmysel dobrý pomôž
plniť, Boh Otec, Syn a Duch
Svätý, od zmluvy s Tebou
neodstúpiť, pomáhaj mi až do
smrti. Chcem Tebe žiť
i umierať, naveky Ťa
oslavovať.
