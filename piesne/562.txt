562.


1. Ak chceš ako kresťan
láskou objať svet, ľudstvo
celé, musíš prv rodnému
zväzku dokázať city vrelé.
Cez národ k iným speješ,
v človečenstvo sa vleješ,
tak ako aj malá rieka
do mora cez veľké vteká.

2. Nasleduj Ježišov príklad,
ak chceš byť Jeho ctiteľ,
v Ňom je pravej lásky základ,
svojim bol verný priateľ;
pre všetkých na svete žil,
za nich život položil.
Preto ľudstvo a zem celá
má v Ňom svojho Spasiteľa.

3. Roľu národa dedičnú
pestujme zo všetkých síl,
aby si každý otčinu
miloval a zveľadil.
Každý národ uctime,
svojmu však k sláve žime,
keď k predkom svojim
prídeme, verných synov
mzdu vezmeme.
