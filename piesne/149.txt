149.


1. Vitaj, Víťaz náš pravý,
nad hrobom časnosti,
skvej sa v triumfe slávy
veriacim k radosti.

2. Smrť a zloba preveľká
je Ti pod nohami,
z hrobu radosť preniká:
Živý Boh je s nami!

3. Hrobom Tvojím zakrytá
je moc našej viny,
nové ráno už svitá
nad vykúpenými.

4. Tu v chráme, v Božom
stánku
znie pieseň víťazná
a reč Tvoja, Baránku,
pokojná, ľúbezná.

5. Pod kríž svätý, víťazný
zhromaždi nás, Pane,
v Tvojom slávnom vzkriesení
spasenie získame.

6. Vydobyl si spasenie;
keď s Tebou zomrieme,
s Tebou slávne vzkriesenie
čaká nás, to vieme.
