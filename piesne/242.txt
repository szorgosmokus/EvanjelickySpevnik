242.


1. Jak tá jasná hviezda ranná
dobrota a pravda Pána,
svieti nám z rodu Jesse.
Syn Dávidov, rod Jákoba,
môj kráľ a moja ozdoba,
srdce ma k Tebe nesie:
Jasný, krásny,
všemohúci, v sláve skvúci,
velebený
a nad všetko vyvýšený!

2. Ty poklad si a Pán slávy,
Syn Márie a Boh pravý,
najvzácnejší nebies dar.
Ty môjho srdca ľalia
a sladkosť evanjelia,
čo sladšia je nad nektár!
Stála, chvála,
buď Hosana. Nebies manna
silu dáva
a život nám požehnáva.

3. Tá radosť Božím darom je,
keď vidia ma oči Tvoje,
oči Tvojej milosti;
ó Ježiši, Ty poklad môj,
krv, telo, slovo a Duch Tvoj,
to dáva mi čerstvosti;
praj mi, daj mi
život večný nekonečný, daj
z milosti,
zo svojej dobrotivosti.

4. Ó Bože môj, moja sila,
pred stvorením sveta si ma
v Ježišovi miloval,
a spečatil sám zmluvou tou,
že je Ženích, ja nevestou,
kto by sa neradoval?
Že Pán mne sám
dá z milosti na výsosti naveky
žiť;
už dnes chcem Ho chváliť
a ctiť.

5. Nad tým mi srdce vždy
plesá,
že Pán večný na nebesiach
je počiatok i koniec.
On ma cez smrti noc k ránu
prevedie cez nebies bránu
a dá života veniec.
Amen, amen,
príď, môj milý, v každej
chvíli vyčkávaný,
zo srdca vrúcne žiadaný!
