41.


1. Čas radosti, veselosti
nastal požehnaný,
keď Spasiteľ, Vykupiteľ
narodil sa z Panny;
v mestečku Betleme
v jasličkách na slame
leží malé Pacholiatko na
zime, leží malé Pacholiatko
na zime.

2. Čo sme všetci ľudia hriešni
túžobne čakali,
to anjeli pre svet celý
mocne zvestovali;
a preto plesajme,
spolu sa radujme,
Pacholiatko – Nemluvniatko
vítajme. :/:

3. Spasiteľu, nebies Kráľu,
Pane náš Ježiši,
z čistej Panny narodený,
Poklad náš najdrahší,
Kriste náš, Pane náš,
skloň sa k nám ako Pán,
a z milosti do radosti uveď
nás! :/:
