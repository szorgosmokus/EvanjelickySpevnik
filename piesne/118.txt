118.


1. Vznes sa k Bohu
nad oblohu pieseň tichá
a tklivá! Môj Pán, zmierca,
spásy darca, už v hrobe
odpočíva.

2. Ježiši môj, hrob vzácny
Tvoj na pamäti stále mám,
plač a bôle žalostivé
v horkom smútku vylievam.

3. Telo sväté, z kríža sňaté,
spí tam po krutých mukách,
no duch Jeho, Pána môjho
je v svätých Božích rukách.

4. Najsvätejší, Pán najmilší,
svoj život za nás vydal,
a nás učil aj dosvedčil,
že nás verne miloval.

5. Tou pravdivou vierou živou
každý deň sa tešíme:
Hoc umrieme, z prachu zeme
raz vzkriesení budeme.

6. Nech čokoľvek skúsi
človek, všetkému príde
koniec. Je krátky boj, večný
pokoj a večný slávy veniec.
