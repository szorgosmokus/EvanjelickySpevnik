565.


1. Ó Pane drahý, čuj naše
túžby, národ náš milý k
životu vzkries, použi na to aj
naše služby, pomôž mu
priniesť radostnú zvesť.
Horlivcov málo, vystroj nás k
dielu, štepnica otcov nech
kvitne zas, zvestovať spásu
dávaj nám silu,
nech k tomu Duch Tvoj
zmocňuje nás.

2. Ó svätý Bože, Ty zošli
vlahu, zúrodni púšte, premeň
na sad. Sám veď nás cestou k
večnému blahu,
nech vrúcnej viere ustúpi
chlad. Daj Ducha svojho na
kosti suché, nech život z
Krista plynie sťa prúd,
otvor nám uši počúvať
hluché, prebuď si všade svoj
verný ľud.

3. Nech, Pane, v našich
príbytkoch znova
Tvoj sladký mocne zaznieva
hlas,
daj počuť Tvojej milosti
slová,
národy vierou v Ježiša spas.
Dedičmi tých sme, čo
umierali
pre pravdu Tvoju za časov
zlých,
a ktorí túžbu len jednu mali,
abys’ bol Pánom potomkom
ich.

4. Ó drahý Bože, viď naše
strasti,
čuj prosby vrúcne za národ
náš,
prečo má vládnuť hriech v
našej vlasti,
prečo má vládnuť nám
satanáš.
Ach, Pane drahý, národ náš
milý
odmieta Pravdu, prijíma
klam,
nepozná Teba, moc Tvojej
sily,
ó, vráť sa k nemu, buď jeho
Pán!
