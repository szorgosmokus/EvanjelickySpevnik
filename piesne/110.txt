110.


1. Pred Tebou sa skláňame,
Baránok Boží nevinný,
a chválu Ti vzdávame,
ó Spasiteľ náš jediný,
Ty si mocne zvíťazil,
smrť si navždy porazil:
Buď Ti večná chvála,
ó Pane Ježiši!

2. Predvídal si súženia,
ktorá na Teba čakali,
zlosť a ľstivé snaženia,
čo úklady Ti chystali,
Ty však plný milosti
preniesol si ťažkosti:
Buď Ti večná chvála,
ó Pane Ježiši!

3. Zvierali Ťa úzkosti,
pred otcom si na tvár padol
v hroznej kríža blízkosti,
však víťazstvo si dosiahol,
strach smrti Ťa obkľúčil,
ale si neustúpil:
Buď Ti večná chvála,
ó Pane Ježiši!

4. Pre nás trpel si mnoho,
pre nás znášal si trýznenie,
my však máme zisk z toho:
vykúpenie a spasenie!
Tvoj kríž – naše víťazstvo,
pokoj, blahoslavenstvo:
Buď Ti večná chvála,
ó Pane Ježiši!
