260.


1.Bože veľký, milostivý,
mocnou rukou svoj ľud
chráň!
Posväť slová, posväť činy,
rozkvet cirkvi požehnaj!
Daj nám múdrosť, odvahu daj
vyznať i dnes, že si Pán,
vyznať i dnes, že si Pán!

2. Hľa, vôkol nás je toľko zla
na ceste do večnosti!
Z moci strachu osloboď nás,
povzbuď k viere, radosti.
Daj nám múdrosť, odvahu daj
s Tebou prežiť časné dni.

3. Naprav poblúdené mysle,
daruj svojho pokoja,
nech sa srdcia prázdne, pyšné
Tvojej vôli pokoria.
Daj nám múdrosť, odvahu daj
s Tebou kráčať do konca.

4. Nedaj, by sme celkom
klesli, moci zla sa poddali:
nech vidíme, že aj v tiesni
v Tebe spása nám žiari.
Daj nám múdrosť, odvahu
daj, by sme verní zostali!
