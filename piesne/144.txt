144.


1. Ó Slnko žitia môjho, čo
nikdy nehasne, vzkriesený
Kriste Pane, Ty svietiš mi jasne,
ukazuješ mi cestu, keď
bezradný stojím, zo smrti strach
nepoznám, Životom si mojím.

2. Za mňa si trpel veľa,
zaplatil výkupné, pomôž mi,
nech Ťa nikdy nezapriem
potupne, len Teba,
Vzkrieseného, kiež verne
vyznávam a každým svojím
činom k Tebe sa priznávam.

3. Daj, nech som iba Tvojím
a žijem pre blížnych, od čias
mladosti svojej až do dní
posledných: nech im vždy ako
Tebe slúžim, ó Kriste môj,
tak Ti, Pane vzkriesený,
zasvätím život svoj.

4. A raz po časnej púti, môj
vzkriesený Pane, nech ako sluha
verný k Tebe sa dostanem; tam,
Slnko žitia môjho, budem Ťa
stále ctiť, so zborom
vykúpených
naveky velebiť.
