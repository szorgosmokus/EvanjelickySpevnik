389.


1. Už vidím s plesaním
ako na svitaní
slnko vychádza,
svit hviezd a mesiaca
v svetle dňa sa stráca,
deň k nám prichádza.

2. Radostne plesajme
a Bohu spievajme
za to, že v noci
láskavo nás chránil
a pred zlým ochránil
zo svojej moci.

3. Ó Bože, prebuď ma
z hriešneho zlého sna,
Ty Svetlo pravé,
tak celý dnešný deň,
nech slúžim Tebe len
ku cti a sláve.

4. Zo srdca Ťa prosím
Ochrancom buď mojím,
môj Otec a Pán,
pred škodou, neresťou,
strachom a bolesťou
ochraňuj ma sám.

5. V práci daj úspechu,
chráň každého hriechu,
vo viere zmocni,
tak vo všetkom Ty sám
našim milým aj nám
buď nápomocný.

6. Nad nami sa zľutuj,
trpiacich posilňuj,
zahoj ich rany,
vo viere daj stálosť,
v kríži trpezlivosť
a buď vždy s nami.

7. Ak ma dnes odvoláš,
zahynúť mi nedáš,
Ty nádej moja,
ku Tebe rád pôjdem,
s Tebou večne budem
v ríši pokoja.
