369.


1. Ďakujem, milý Pane,
za Tvoju otcovskú pomoc,
za dary z lásky dané,
aj za túto minulú noc.
Keď nočný tieň nás obkľúčil,
strach, úzkosť a či smrť,
šťastný, kto si v náručí
Tvojom mohol odpočinúť.

2. Chcem Ťa velebiť vďačne,
láskavý Otče, Pane náš,
tu časne a raz večne.
Čuj však i mojich prosieb
hlas,
zo srdca Ti ich vysielam,
kiež dobrota Tvoja
mi zjaví, čo konať mám,
aká má byť cesta moja.

3. Vo viere ma posilňuj
v Ježiša Pána milého,
nad hriešnikmi sa zmiluj,
pre veľké zásluhy Jeho.
Len v Ňom je istá záchrana,
ako si zasľúbil,
veď kríž Ježiša, Pána
mňa i celý svet vykúpil.

4. Daj mi stále vyznávať
i pred svetom vieru pravú
a k Tebe sa priznávať,
nehľadieť na moc či slávu,
čo by ma mohli odlúčiť
od pravdy Kristovej;
nedaj sa mi odcudziť
cirkvi Tvojej, čistej v slove.

5. Pomôž mi deň dokončiť
Pane, ku cti mena Tvojho,
poslušným a verným byť
do konca života môjho.
Mocne ma, prosím, ochraňuj,
kým žijem v časnosti,
a večný život daruj
v nebeskej sláve, radosti.
