6.


1. Čím môžem Ťa privítať,
Vykupiteľ sveta,
a úctu akú mám vzdať
Tebe Láska svätá?
Ó, zažni svetlo v duši
a jasne ho rozsvieť,
aby ako sa sluší
vzdal som Ti chválu, česť!

2. Niekedy Ti stlali palmy,
ratolesti, kvety;
ja chcem Ti spievať žalmy,
tak Ti vyjsť v ústrety.
Kiež chvála srdca môjho
dnes je sťa ratolesť
na slávu mena Tvojho,
ktorou Ti vzdávam česť!

3. Keď som v hriechu putách
žil, Ty si sa zľutoval,
z potupy vyslobodil
a ku mne sklonil tvár,
z prachu si ma vyvýšil,
z biedy, smrteľnosti,
to všetko si učinil
zo svojej milosti.

4. Z čírej lásky, ľútosti
k človeku hriešnemu,
zostúpil si z výsosti
na spásu každému,
svet z hriechov a úzkosti
vykúpiť si prišiel,
aby v pekla priepasti
z nás nikto neúpel.

5. Do srdca si zapíšte,
smutní, utrápení,
tým v duchu sa potešte,
že je predo dvermi
váš Spasiteľ, Mesiáš,
ktorý srdca rany
obviaže vám v pravý čas,
poteší, zachráni.

6. Na konci vekov príde
v sláve dôstojnosti
a všetkých súdiť bude,
verných omilostí.
Ó, príď, Svetlo večnosti,
Ježiši, Pane náš,
daj nám vojsť do radosti,
kde s Otcom prebývaš.
