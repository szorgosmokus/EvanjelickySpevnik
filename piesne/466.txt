466.


1. Ó Ježiši Kriste,
Ty naša istota,
stále útočište
v úzkostiach života,
svoju svätou zvesťou
daj poznať každému,
že si pravdou, cestou
k životu večnému.

2. Vrúcne Ťa slávime,
drahý Spasiteľ náš,
Tvoje meno ctíme,
Tebe znie vďačný hlas,
za to dobrodenie,
že si sa zmiloval,
pre naše spasenie
umrel i z mŕtvych vstal.

3. Daj, Pane, nám sily,
pokorne prosíme,
aby sme plnili,
čo srdcom veríme,
Teba milovali,
aj svojho blížneho
potom sa dostali
do stánku večného!
