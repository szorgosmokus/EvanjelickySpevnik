69.


1. Čuj naše prosby, Pane
neba, zeme, keď do nového
roku vstupujeme, nám
všetkým cestu svojím svetlom
osvieť, Duchom nás posväť.

2. Požehnaj naše práce, Bože
drahý, nech sa nám zdaria
všetky dobré snahy; z viery
nech vzklíčia činy v tomto
roku na každom kroku.

3. Zachovaj pokoj v celom
svete, Pane, vlasť našu
žehnaj, o to Ťa žiadame;
sprevádzaj cirkev svojím
svätým slovom aj v roku
novom.

4. Ó Bože, láska Tvoja buď
vždy s nami, veď konať dobro
nie sme schopní sami;
prispor nám viery, upevni
v nás nádej vo chvíli každej.

5. O hojnosť chleba prosíme
Ťa, Pane, na polia vylej svoje
požehnanie. Podopri, veď nás
na začatej ceste, Ježiši Kriste.
