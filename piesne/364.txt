364.


1. Vďaka Ti za žatvu, Bože,
za každý klas, vďaka Ti.
Nikto vysloviť nemôže,
aký si Ty bohatý.
Tvoja láska, ó Pane, dáva
nám požehnanie,
to sme hojne zakúsili
počas žatvy, Otče milý.

2. S nádejou sme siali semä,
s vďakou žali zlatý klas.
Bože, Vládca neba, zeme,
a Pôvodca všetkých krás,
silu dávaš nám k práci,
k tomu príhodné časy,
plníš sľub svoj, drahý Pane,
že zem rodiť neprestane.

3. Nedaj nám zabúdať, Otče,
že my sme Tvoj zvláštny klas,
ktorý zožneš vtedy, Bože,
keď sa naplní mu čas;
pomôž s Kristom zotrvať,
vieru láskou dokázať;
ó, nech večne vďaka znie Ti
zo sŕdc Tvojich vďačných
detí.
