383.


1. Pane mocný neba, zeme,
Otec, Syn a Duch Svätý,
stvoril si noc, stvoril aj deň,
slnko, ktoré nám svieti.
Mocným ramenom svojím
vládneš nad svetom celým.

2. Dobrorečím Ti úprimne,
Bože, moja ochrana!
Strážca verný, stál si pri mne,
bdel nado mnou do rána,
takže lesť nepriateľa
ublížiť mi nemohla.

3. Daj mi, aby s dnešným
ránom povstal som
i duchovne, kráčal s Kristom,
svojím Pánom, aby On bol
vždy pri mne, a na súde
poslednom láskavým mi bol
Sudcom.

4. Tebe, Bože, všetko, čo
mám, Tebe seba samého
do rúk mocných odovzdávam
tohoto dňa dnešného;
Ty si, Pane, štít pevný,
čo ma pred zlým ochráni.

5. Sprevádzaj ma slovom
svojím v každodennom
konaní, buď Vodcom
a Strážcom mojím,
posilňuj v povolaní,
keď mi zhasne žitia deň,
nech u Teba spočiniem.
