622.


1. Keď rozsievač v poli sial,
jarný vetrík povieval;
zrno padlo k ceste,
tam ho pošliapali,
vtáci pozobali
hneď na tom mieste.

2. Druhé padlo na skalu,
vlahu nemálo stálu,
vzklíčilo, však zvädlo.
V tŕňoch a burine
zahynulo iné
a nedozrelo.

3. Štvrté zrno v pohode,
v dobrej úrodnej pôde
rástlo, dozrievalo.
Sklonil sa klas zlatý;
na zrná bohatý
úžitok dalo.

4. Akú pôdu v srdci máš,
ako sejbu prijímaš
slova kázaného?
Preto to ho Pán dal,
aby si hojný mal
úžitok z neho.

5. Slovo sviecou nech je ti,
svetlom, ktoré posvieti
na cestu života:
stále povedie ťa
ako Božie dieťa
Jeho dobrota.
