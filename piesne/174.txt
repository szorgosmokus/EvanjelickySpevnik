174.


1. Duchu Svätý z výsosti,
nebeský dar večný, zostúp na
nás tento deň, v daroch
nekonečný, naplň srdcia
zomdlené darom živej viery,
aby zmizli chabosť, strach,
tieseň nedôvery.

2. Naplň dušu radosťou:
Spasení sme v Kristu. Pokoj
utúž v svedomí, pravdu utvrď
čistú; zveľaďuj v nás dar
lásky, lásky, čo vždy slúži,
nech sa v tejto zväzok náš
večne s Kristom tuží.

3. Ako v sviatok pamätný
tam v Jeruzaleme, zapáľ
ohňom nebeským nás, národy
zeme; aby stále v novote
života jasali, a že sú
vykúpené v svätosti plesali.

4. Zhromažď ľud svoj oddaný
z končín šírych sveta,
v rozličnosti jazykov, čo žalm
k chvále splieta; spoj ho svätým
vyznaním, veď k Božiemu
trónu, od zeme hriechu, smrti
dvíhaj k neba sklonu.
