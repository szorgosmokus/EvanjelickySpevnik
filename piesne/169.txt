169.


1. Boh je Duch, v Neho všetci
veríme,
v duchu pravdy k Nemu
hľadíme,
celého sveta
On je Stvoriteľ sám,
Otec láskavý,
náš všemohúci Pán,
náš všemohúci Pán.

2. Vidiac, že slabí v boji
s hriechom sme,
Syna poslal nám na spasenie,
On pomazaný Duchom Otca
svojho,
prišiel vykúpiť
:/: človeka hriešneho.:/:

3. Otcovu vôľu na zemi plnil,
Duchom Svätým nás znovu
zrodil
na kríži umrel, vstal na nebo
vstúpil,
a tak ľud verný
:/: zo smrti vykúpil:/:

4. V tom Duchu učeníci
Kristovi
hlásať spásu boli hotoví:
kázali verne, kríž svoj niesli
stále
tak, aby cirkev
:/: rástla k Božej chvále.:/:

5. Duch Svätý cirkev Božiu
spravuje,
dary ducha jej udeľuje,
On nás ku viere v Krista
povoláva
a spoločenstvo
:/: svätých zachováva.:/:

6. V tomto Duchu už tu
rozsievajme,
hojnú žatvu v nebi čakajme;
Ty, ktorý si dal závdavok
Ducha nám,
posväť v tej viere
:/: život, náš Bože sám.:/:
