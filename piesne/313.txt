313.


1. Otče môj, tak vysoko si,
až sa mi zdá, že Ťa niet,
lež moja sa duša hrozí,
aký prázdny bol by svet;
i žiadosť ju mocná schváti
hľadať Ťa, priblížiť sa Ti,
ak má žiť a kráčať vpred.

2. Volám k Tebe vo dne,
v noci,
tvár obraciam k blankytu,
som jak dieťa bez pomoci,
ó, daj mi znať, že si tu.
Tak ma trápi, tak ma mätie
osamelosť duše v svete,
tak túžim mať záštitu.

3. Daj, nech vidia oči moje
Krista, ktorý svieti nám,
daj poznať, jak bezpečné je
Tvojím svetlom čeliť tmám,
proti telu, proti svetu
daj mi viery milosť svätú,
v mojom srdci sprav si chrám.
