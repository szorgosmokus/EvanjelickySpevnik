196.


1. My všetci veríme v jedného
Boha, Stvoriteľa neba i zeme,
Otca nášho láskavého,
ktorého my všetci deťmi sme.
On nám všetko dobré dáva,
telo, dušu požehnáva,
od zlej príhody nás
zachováva, preto, čoho by
sme sa báli, veď On sa o nás
sám verne stará, živí,
opatruje, ochraňuje,
všetko je v Jeho moci!

2. My všetci veríme v Ježiša
Krista, Syna Jeho, Pána
milého, ktorý s Otcom od
vekov je, tejže podstaty a cti
Jeho, On z Márie, panny
čistej, ako človek sa narodil
skrze Ducha Svätého počatý.
Aby sme večne nezhynuli
na kríži za nás hriešnikov
zomrel, a potom na tretí
deň z mŕtvych vstal,
Bohom Otcom vzkriesený.

3. My všetci veríme, že Ježiš
Kristus na tretí deň mocne z
mŕtvych vstal, štyridsať dní sa
ukazoval, apoštolov do sveta
poslal, napokon vstúpil do
neba, sedí po pravici Otca;
zvíťazil slávne nad
nepriateľmi, ktorí sa Písmu
protivili; každým dňom
k súdu sa približuje,
všetky skutky ľudské,
zlé i dobré sám mocne súdiť
bude.

4. My všetci veríme v Ducha
Svätého,
čo pochádza z Otca i Syna,
ktorý smutných potešuje,
najvzácnejšie dary nám dáva,
cirkev kresťanskú ne zemi
udržuje v pravej viere,
že budú nám hriechy
odpustené,
a že telo bude vzkriesené;
po krátkej púti v tejto časnosti
Kristom Pánom je nám
pripravený
život v Jeho večnosti.
