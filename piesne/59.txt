59.


1. Synu Boží a ľudský,
vitaj, milý Pane z neba!
Ty si za nás za všetkých
ľudské telo vzal na seba;
chcem Ti za to ďakovať,
Ty môj Boh a Ty môj brat.

2. Poznávame deň čo deň,
čo sme pre hriechy stratili,
každý z nás je nehoden,
všetci sme sa odvrátili;
Ty si prišiel, Ježiši,
Záchranca náš najvyšší!

3. Synom ľudským si sa stal,
mňa povýš za dieťa Božie,
aby som sa ta dostal,
kde si, trojjediný Bože,
viem a pevne vždy verím,
že si Priateľom verným.

4. Do hriechov ak upadám,
pomôž, nech v nich
nezostanem,
pozdvihni ma znova sám,
dokiaľ sa ta nedostanem,
kde je plnosť radosti,
Bože v Tvojej blízkosti.
