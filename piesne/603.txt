603.


1. Spasiteľu, Kriste,
hľa, na svätom mieste
dnes tu stojíme.
Pristupujúc spolu
k tvojej lásky stolu,
vrúcne prosíme:

2. Stoluj aj Ty s nami jak
s bratmi, sestrami,
v láske spoj nás sám.
Nasýť svojím chlebom,
občerstvi nápojom,
ponúkaj ich nám!

3. Z Tvojho tela daj rásť duši
pre večnú vlasť
vzácnou milosťou,
napoj krvou svätou, láskou
prebohatou,
pravou radosťou!

4. Ty si umrel za nás, pomôž
mŕtviť hriech v nás,
veď si mocný Pán.
Záchrancom si našim,
obhajcom najvyšším,
na súde nás bráň!

5. Tvoje slovo večné pozná
srdcia hriešne,
ním nás preskúmaj!
Dopraj, Kriste, svoj mier,
s Otcom, s ľuďmi nás zmier,
duši blaho daj!

6. Svojím stolovníkom,
hodným hodovníkom
žehnaj, Pane náš!
Chlieb i nápoj živý nádej
v nás obživí,
že spasenie dáš!
