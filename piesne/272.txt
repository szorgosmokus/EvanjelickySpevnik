272.


1. Od vekov v Teba dúfali
sme, Pane!
V Tebe sme vždycky útočište
mali.
Prv ako hory nebotyčné vstali
a nebo i zem vyšli z Tvojej
dlane,
Ty si už bol a budeš na veky,
nezmeniteľný, Bože náš
veľký!

2. Ty vraciaš zase človeka do
prachu,
minie sa čas a ortieľ
počujeme:
„Synovia ľudskí, vráťte sa do
zeme!“
V tom ako lístie popadáme
v strachu.
U Teba tisíc rokov nie je viac
jak doba, keď sa mení nočná
stráž.

3. Jak vlna zmetieš celé
pokolenie.
Poodcházame, ako keď sen
mizne,
sme ako rannej trávy steblá
svižné,
čo do večera budú pokosené.
Čo kvitlo, zvädne, keď mu
prejde čas,
pominuteľnosť obklopuje nás.

4. Hynieme, Tvojím hnevom
zapadáme,
to hnev Tvoj, čo nás sužuje
a právom,
bo dobre vidíš toku času
dravom,
aké to tajné hriechy
zakrývame.
Uvidíš viny, lúč vrhneš na ne
a naše dni máš odpočítané.

5. Pane, nauč nás tak rátať dni
svoje,
aby sa srdce naše múdrym
stalo.
Na nás sa z hnevu Tvojho
dosť už lialo.
Tak dokiaľ ešte? Veď sme
deti Tvoje!
Jak ožívajú pod rosou kvety,
tak oživ, Pane, nás, svoje deti.
