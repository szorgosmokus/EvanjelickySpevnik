567.


1. Aby sme vždy jedno boli,
ku Kristu sa priviňme,
aby sme vždy svorne žili,
Krista do sŕdc prijmime!
To konajme, čo On žiada:
Je hlava, my údy zas,
je Majster náš, my sme bratia,
my sme Jeho, On je náš.

2. Dietky Božie, poďme k
Pánu
jednotu tam obnoviť,
On znášal kríž aj pohanu,
aby nás mohol spojiť;
ak sa nám však nedostáva
bratskej lásky, svornosti,
prosme Toho, čo ju dáva
svojim verným v hojnosti.

3. To jedno, Bože dobrý, daj,
nech si každý uloží:
Tak milovať bratov, že aj
život za nich položí;
veľkou láskou až do smrti
Pán miloval nás – ľud svoj,
ale či Ho nekormúti
nesvornosť, svár, nepokoj?

4. Zjednoť v sebe, drahý
Pane,
zbor Tebe posvätený,
jak si prosil v Getsemane,
keď si mal byť zradený,
aby všetci boli jedno,
tak ako si s Otcom Ty,
v Tebe spojili sa vedno
v pevnom zväzku jednoty.

5. Udržuj nás v tomto zväzku,
Kriste, Knieža pokoja,
vzájomnú v nás utuž lásku
bez sváru a rozbroja;
ako Tvoji služobníci
tým sa dokazujeme,
že v svornosti na vinici
Tvojej tu pracujeme.
