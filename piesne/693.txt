693.


1. Utíšme plač v smutnej
chvíli,
nech sa nádej prebudí,
hoci srdce bôľne kvíli,
mŕtveho plač nezbudí.
Láskavý hlas, reč ľúbezná
dozneli tak sťa ozvena,
vľúdnosť, dobrota milá
už časnosť opustila.

2. Všetko, čo na zemi žije,
zvädne ako v poli kvet,
toľkých drahých zem už
kryje,
ktorí opustili svet.
Kto však verí v Teba, Pane,
ten má miesto prichystané
navždy v Tvojej blízkosti,
kde nás prijmeš z milosti.

3. Vznes sa z prahu porušenia
k svojmu Pánovi, duch môj,
tam ťa čaká po trápeniach
radosť: Kristus – život tvoj,
s Ním sú naši milovaní
v kráse novej nad hviezdami,
aj my tam žiť budeme,
keď raz k Nemu prídeme.

4. Ó deň šťastný, keď zas
znovu
otec, matka s dietkami,
manželia, priatelia spolu
aj bratia so sestrami
budú s Tebou, večný Pane,
ak Ti slúžili oddane.
Tam, kde pokoj prebýva,
smútok nikdy nebýva.

5. Rýchlo sa pominie náš čas,
život náš sa uzavrie,
nevieme, kedy Boží hlas
opustiť svet prikáže.
Bojujme boj dobrý stále
všetci verne k Božej chvále,
aby sme raz dostali
od Pána veniec slávy.
