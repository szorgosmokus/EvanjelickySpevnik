461.


1. Kiež viac Ťa milujem, viac
lásky len, daj mi, môj Ježiši,
na každý deň! Z lásky večnej
Tvojej daj duši studenej,
ňou mi ju rozohrej!
Len lásky viac!

2. Po zemských radostiach
túžieval som, s Tebou teraz
chcem byť nocou i dňom:
Svoju tvár neskrývaj, prosieb
hlas vyslýchaj, lásky mi
svojej daj, len lásky viac!

3. Či zošleš radosti či trpký
žiaľ, Ty si nám len jedno
určenie dal: by sme Ťa
hľadali, ku Tebe volali,
lásku si žiadali.
Len lásky viac!

4. A keď sa naplní raz život
môj, napokon odložím ťažký
kríž svoj, vzdychnem si
v lúčení v pokornom modlení:
Spasiteľ jediný, len lásky
viac!
