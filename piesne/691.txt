691.


1. Precitnite! Z veže znie hlas
strážca volá na Boží rozkaz
ó Jeruzalem, prebuď sa!
Už je polnočná hodina,
čas príchodu Božieho Syna,
Jemu v ústrety schystaj sa
s múdrymi pannami
s jasnými lampami!
Haleluja
– k svadbe novej –
Baránkovej,
maj srdce stále hotové!

2. Sion prebúdza sa zo sna
a s radosťou otvára srdcia,
privítať Pána prichádza,
Priateľa svojho z výsosti
plného pravdy a milosti,
ktorého hviezda vychádza!
Ó, príď, Synu Boží,
drahý náš Ježiši,
Hosiana!
Z tejto zeme – keď pôjdeme,
s Tebou prebývať budeme!

3. Buď Ti chvála neskonalá
od nás i anjelov vzdávaná
hudbou a piesňou veselou.
Bránami z perál prejdeme,
vôkol Tvojho trónu staneme,
aj so zástupom anjelov.
Oko nevídalo,
ucho neslýchalo,
takú radosť!
Nuž, plesajme a spievajme,
na Pána verne čakajme!
