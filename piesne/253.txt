253.


1. Otče náš, milý Pane,
daj nám Ducha Svätého,
Teba vrúcne žiadame
pre Krista, Syna Tvojho,
nech učí pravdu poznať
zo zákona Božieho,
chrániť sa a varovať
učenia falošného.

2. Kriste, ktorý si verným
zoslal Ducha Svätého
pred vekmi vyvoleným
od Otca nebeského,
zošli nám v tejto chvíli
Toho Radcu verného,
aby sme pochopili
pravdu slova svätého.

3. Tešiteľ náš, Duch Svätý,
naším milým Hosťom buď,
v daroch vzácnych bohatý,
obdar nimi nás – svoj ľud;
spravuj jazyk, slovo, reč,
uč a veď ku dobrému,
otvor uši a roznieť
vieru v srdci každému.
