355.


1. Oslavuj Pána, veď celý
svet spravuje slávne,
na orlích krídlach Ťa nesie,
ochraňuje verne,
Až doposiaľ
mnoho dobrého ti dal,
či si to necítil zjavne?

2. Oslavuj Pána, všemocného
Vládcu a Kráľa,
nech Mu znie chválospev,
akým Ho anjeli slávia!
Piesňou a hrou,
harfami aj citarou
hlásajme: Buď Bohu chvála!

3. Oslavuj Pána, veď život
i zdravie ti dáva,
silu ti vlieva a v priazni svojej
zachováva. Aj v kríži On
počul, utíšil tvoj ston,
pod krídla si Ťa ukrýva.

4. Oslavuj Pána, zo všetkých
síl chválu Mu vzdávaj.
Všetko, čo jestvuje, smelo
k Nemu sa priznávaj!
Svetlom je v tmách
a nádejou v úzkostiach.
Velebiť Ho neprestávaj!
