68.


1. Aj tohto roku
buď pri našom boku,
Bože, Otče náš!
Nás láskou obdaruj,
pred záhubou varuj,
milostivo stráž!

2. Na každý deň chleba,
i to, čo nám treba,
daj v príhodný čas,
mierom, zdravím, silou,
spokojnosťou milou
stále žehnaj nás.

3. Nadto chlebom Slova
nasycuj vždy znova
naše duše sám,
velebné sviatosti
zachovaj v celosti
na spasenie nám.

4. Buď bezpečným Vodcom,
starostlivým Otcom
dnes i napotom,
svetlom vo tmách noci,
Lekárom v nemoci,
v smrti životom.
