293.


1. Všetci sme z rodu nového,
bratia, sestry, kresťania,
pokrstení nielen vodou,
ale aj Duchom Pána,
máme na to pamätať,
že nie sme dietky sveta,
lebo práve Krstom svätým
stávame sa Božie deti.

2. Veď reč Krista Spasiteľa
nám to zvestuje pravá,
čo sa narodili z tela,
to aj telom zostáva;
a kto chce vojsť do Jeho
kráľovstva nebeského,
a mať účasť na spasení,
musí byť znovuzrodený.

3. Preto ako voda telo
nečistoty zbavuje,
aby čistotou sa skvelo
a tiež ho osviežuje:
Tak voda spasiteľná,
s Božím slovom spojená,
kúpeľom je obnovenia,
duchovného narodenia.

4. Jak sme boli pokrstení
všetci v Pánovo meno,
tak máme byť priodení,
oblečení do Jeho
rúcha spravodlivosti,
čistoty a svätosti,
varovať sa máme zlého
a chrániť hriechu každého.

5. Veď tak ako tu na zemi
Ježiš Kristus-Mesiáš,
umrel a bol pochovaný,
potom slávne z mŕtvych vstal,
máme hriechu umierať,
mocou Ducha povstávať,
by sme každý deň novými
boli, k cnostiam hotovými.

6. Kiež to nové narodenie
z vody, z Ducha Svätého
a duchovné obnovenie
prebúdza z nás každého
k životu kresťanskému,
Bohu posvätenému,
aby sme po dňoch časnosti
prišli do večnej radosti.
