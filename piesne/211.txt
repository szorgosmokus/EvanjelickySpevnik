211.


1. Otvorte mi krásnu bránu,
poďte, tu je Boží dom,
chcem v ňom slúžiť svojmu
Pánu,
tešiť sa Božím slovom,
predstúpiť pred Jeho tvár,
prijať z výšin svetla dar.

2. Prichádzam ku Tebe, Pane,
prosím, príď ku mne aj Ty,
kde Ty bývaš neprestajne
je príbytok nebeský,
pomôž Tvojím chrámom byť,
srdce mi ráč obnoviť.

3. Ku Tebe sa s bázňou
blížim,
telo, dušu posväť mi,
a čo spievam, čo sa modlím,
nech Ti je dar príjemný,
priprav ústa aj uši
k Tvojej službe, Najvyšší!

4. Hovor, Pane, ja počúvam,
Tvoju vôľu chcem plniť,
od Teba sa odviesť nedám,
z prameňa chcem Tvojho piť;
sýť ma chlebom života,
teš ma Tvoja dobrota.
