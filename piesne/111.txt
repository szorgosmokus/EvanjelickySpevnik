111.


1. Rozmýšľajme dnes, my
kresťania verní, ako Kristus
Pán trpel mnohé rany od
narodenia do svojho skonania
bez spočívania.

2. Najprv v záhrade Judáš Ho
pobozkal, tým zradným
činom znamenie Židom dal:
Koho pobozkám, dobre si
všimnite, toho zajmite.

3. Hneď prikročili, by sa Ho
zmocnili, a učeníci Ho tiež
opustili; tak vedený bol
s krikom pred Annáša,
On, Spása naša.

4. Pilátovi Ho v zlosti
odovzdali, falošne, krivo
Naňho žalovali, rozkázal
Pilát, nech je zbičovaný
ten náš Pán slávny.

5. Z tŕnia ostrého korunu
uvili, Ježišovi ju na hlavu
vsadili a posmievajúc,
Jemu sa klaňali, kráľom Ho
zvali.

6. Z mesta šiel s krížom
na miesto popravy,
tam odev sňali z Neho – Pán
slávy, potom ho na kríž
ukrutne pribili, veľmi trýznili.

7. Poručil ducha do rúk Boha
Otca, volajúc umrel;
slnko zatmelo sa; i zem sa
triasla, skaly sa pukali,
všetci sa báli.

8. Jozef, Nikodém Piláta
prosili, aby Ježiša z kríža
zložiť smeli, potom do hrobu
nového vložili, horko plakali.

9. Zaplačme aj my,
ó verní kresťania, Kristovi
vďačme dnes i bez prestania,
že pre nás trpel, ťažkú smrť
podstúpil, tak nás vykúpil.
