517.


1. Keď sa skúška viery blíži,
bôľ mi srdce umára,
keď do prachu klesám v kríži
a neviem nájsť lekára,
vtedy v slzách zdvihnem
zraky k Tebe, Bože, nad
oblaky, kde máš rozložený
stan. Ó, keď v tejto krušnej
chvíli veriť v seba niet už sily,
ozvi sa, môj dobrý Pán!

2. Tak je človek v utrpení
opustený napohľad,
nikto kríž mu nevymení,
aj keby to z duše rád;
ľudské slovo tešiť môže,
ale iba Ty, môj Bože,
utíšiť vieš bôle rán,
preto volám, Trojjediný,
zmiluj sa a odpusť viny,
buď so mnou, môj dobrý Pán!

3. Neodvracaj tváre milej,
aj keď zasluhujem trest,
duch môj túži po posile,
aby ťarchy vládal niesť:
daj, nech nádej moju kriesi,
že ma čuješ, že pri mne si,
že tak ma v láske máš,
a že predsa dôjde k zmene
i z bolesti vykúpenie
buď tu, či za hrobom až.
