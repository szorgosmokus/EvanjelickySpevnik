263.


1. Hrad prepevný je Pán Boh
náš,
zbroj výborná i sila,
z každej núdze vytrhne nás,
ak by nás zachvátila,
veď starý nepriateľ
zničiť by nás chcel,
veľká moc a klam
strašná jeho je zbraň,
v svete nemá rovného.

2. Čo je naša ľudská sila?
Sama nás nezachráni,
máme však od Hospodina
štít v každom bojovaní.
Pýtaš sa, kto je ním?
Ježiš, Boží Syn,
Ten zachránil svet,
iného Boha niet,
On napokon zvíťazí!

3. Hoc diablov plný bol by
svet, chcejúcich nás pohltiť,
nemusíme sa strachom
chvieť, musia všetci ustúpiť.
Knieža sveta toho
trúfa si mnoho; neuškodí nám,
odsúdil ho náš Pán; slovíčko
ho porazí!

4. Slovom Božím neotrasú,
úspech im neprislúcha;
s nami je každého času
Pán s darmi svojho Ducha.
Môžu zničiť všetok
rod i majetok,
vziať česť, hrdlo, dom,
náš poklad nie je v tom;
nebesá nám zostanú!
