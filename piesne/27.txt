27.


1. Veseľte sa, veriaci,
lebo sa k nám blíži,
radosť nesie smútiacim
Ježiš, Kráľ najvyšší.
Idete skromne z výše,
ale Jeho božská moc
zničí hriechov tmavú noc
satanovej ríše.

2. Netúži po hodnostiach,
márnej sveta sláve,
veď On sám na výsostiach
kráľovstvo má slávne;
svoju božskú moc skryl
v rúchu tela ľudského,
kým by diabla zlostného
celkom nepokoril.

3. Všetky sveta národy,
oddajte sa Jemu,
s pokojom On prichodí,
priviňte sa k Nemu,
lebo kto Ním tichým
v pýche svojej pohŕda,
nikdy nech nezabúda,
že Pán súdi hriechy.

4. Aj vy, smutní, skľúčení,
ktorí v žiali lkáte
a vy tiež čo v súžení
bolesť prežívate,
naplňte si srdcia
nevýslovnou radosťou,
privítajte s vďačnosťou
Dar od Boha Otca.

5. Už sa skoro zjaví nám
v svojej sláve, moci;
sníme kríže, bremená,
zotrie slzy z očí
tomu, kto vo viere
k Nemu len sa utieka;
v Ňom je naša útecha,
klope už na dvere!
