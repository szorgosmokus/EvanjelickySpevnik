451.


1. Ježiša neopustím,
lebo On seba samého
dal za množstvo mojich vín,
chcem sa mocne držať Jeho,
On žije, žiť budem s Ním,
Ježiša neopustím.

2. Nikdy Ho neopustím,
dokiaľ som na tejto zemi,
čokoľvek chcem a činím,
vo všetkom On blízko je mi,
vo dne, v noci Naň myslím,
Ježiša neopustím.

3. Ani keď zrak pominie,
sluch, hmat i chuť keď
prestane,
alebo ma zastihne
sveta tohoto skonanie
a dych smrti pocítim,
Ježiša neopustím.

4. Keď Ježiša svojho mám,
čo ma s Otcom v nebi zmieril,
o nič iného nedbám,
len aby som v Neho veril.
S Ním na súde obstojím,
Ježiša neopustím.

5. Ježiša neopustím,
verím, že sa tam dostanem,
kde sú všetci verní s Ním
a v sláve Jeho zastanem,
tvárou tvár Ho uvidím,
Ježiša neopustím.

6. Ježiša neopustím,
naveky pri Ňom zostanem,
On je prameňom živým,
i ja z neho piť dostanem
a smäd duše zahasím,
Ježiša neopustím.
