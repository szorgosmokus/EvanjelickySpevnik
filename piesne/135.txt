135.


1. Ježiš v tretí deň vstal,
Božiu moc dokázal. V tento deň
sa radujme, vrúcne Ho
oslavujme: Sláva buď Bohu!

2. Bože, naša spása! V Tebe
duch náš jasá; Tvoja moc
spôsobila, že pravda zvíťazila
nad hrobom tmavým.

3. Kto si Boží ctiteľ, hľaď, tvoj
Vykupiteľ z hrobu tmavého
vstáva, veniec slávy dostáva
v kráľovstve Božom.

4. Smrti sa nebojím, však viem,
na čom stojím, stojím vo viere
v Krista, On mi je cesta istá
do večnej vlasti.

5. Tak pôjdem v ústrety
životu i smrti, nad všetkým je
Božia moc, nedesí ma smrti
noc, ani hrob tmavý.

6. Verím nezahyniem, Boh si
ma privinie a oživí z milosti
v Kristu k večnej radosti
v svojom náruči.
