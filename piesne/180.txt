180.


1. V túžobnom očakávaní
bol ľud Kristov zhromaždení
v deň slávny päťdesiaty,
ó, nech aj my tak nábožne
stretáme sa dnes spoločne
s Tebou, Bože náš svätý.

2. Vtedy znel mocne z neba
hlas, sťaby vietor zavial naraz
a naplnil celý dom,
ó Duchu, naplň tento chrám,
z darov svojich udeľ aj nám
posväť si nás všetkých v ňom.

3. Na každého z apoštolov
z výšin podoby jazykov
ako oheň sa zniesli;
kiežby aj nás živé slová
zo zvesti Božieho slova
k viere a spáse viedli.

4. Tých, čo Duch Svätý
naplnil, aj k svätej službe
pripravil zvestovať Božie
veci; kiež tým Duchom
naplnení, aj my svedčiť
povolaní, slúžime Bohu
všetci.

5. Hoc sa mnohí posmievajú,
ktorí moc Božiu neznajú,
že je to len mámenie,
my v tom pravdu poznávame,
že kto vzýva Teba, Pane,
ten dosiahne spasenie.

6. Duchu Svätý, zostaň
s nami, pomôž v boji, keď
hriech mámi,
do sŕdc vlej vieru v Krista;
Tvoj oheň nech nás roznieti
k službe a nám cestou svieti,
kde je nebies vlasť istá.
