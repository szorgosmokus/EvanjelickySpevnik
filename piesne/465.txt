465.


1. Niet inej cesty žitím
krem Teba, Kriste môj,
je pokoj v Tebe stály,
hoc trvá ťažký boj,
Ty môj si poklad pravý,
Záchranca z hriechov, bied,
bez Teba, Pane drahý,
vo svete spásy niet.

2. Tak dlho som Ťa hľadal
vo víre života,
nevediac, kde pramení
láska a dobrota,
až prijal si ma k sebe,
môj Pán a Boh svätý,
našiel som prameň pravdy,
nesmierne bohatý.

3. Prosím Ťa, nedaj zblúdiť
z tej cesty, ňou si Sám;
ak prídu žiale, strasti,
nech k Tebe pozerám,
ó, neopusť ma nikdy,
životom Ty ma veď,
a raz mi daj, môj Kriste,
tvárou v tvár Ťa vidieť.
