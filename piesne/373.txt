373.


1. Ježiši milosrdný,
ochranca náš milý,
prosíme Ťa srdečne,
buď nám milostivý.

2. Ako slnko každý deň
dáva svetlo z neba,
keďže svetla si prameň,
tak aj my od Teba

3. novú milosť čakáme
s každým novým ránom,
že ju zošleš, veríme,
veď si mocným Pánom.

4. Chráň nás, vrchnosť,
rodiny,
manželstvo i dietky,
splň, ó Bože jediný,
vrúcne prosby všetky.

5. Biedu, vojnu, nemoc, hlad,
oheň, hanbu svetskú
zažeň, slabým pomáhaj
pre lásku otcovskú.

6. Do Tvojej sa milosti
porúčame, Pane,
prijmi nás do radosti,
keď raz dokonáme.

7. Tam Ťa, Pane Ježiši,
s Otcom, Duchom Svätým
budeme v Tvojej ríši
chváliť až na veky.
