640.


1. Raz na púšti prorok Eliáš
tak zvolal v zúfalstve
smrteľnom: „Dosť, Pane, ak
si viac žiadaš, môj život
vezmi, ustal som.“
Refr.: Vezmi a jedz, pi, to ti
dá silu, bo cesta je ďaleká

2. I zaspal pod stromom Eliáš,
no anjel Pánov ho zobudil:
„Vstaň“ riekol „Božiu moc si
váž, stôl pre teba, hľa,
pripravil.“
Refr.:

3. Keď Eliáš sa tak posilnil,
štyridsať dní a nocí išiel
bez oddychu, zo všetkých síl,
kým na Boží vrch nedošiel.
Refr.:

4. Nie vo víchre,
v zemetrasení, nie v ohni
zjavil sa Hospodin, hlás Pána
v tichom šumení zaznel; tak
znie i dnes mnohým.
Refr.:

5. „Už nemeškaj,“ tak hovorí
Pán, „choď, obráť krok svoj
do vlasti späť a všade, kam ťa
posielam, to, čo si skúsil, daj
vedieť!“
Refr.:
