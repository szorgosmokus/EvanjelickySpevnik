683.


1. Tak blahoslavení
sú kresťania verní,
čo plnia Božie slovo
a žijú podľa neho.
Nič im tu neuškodí,
lebo Pán Boh ich vodí.

2. I keď mnohú bolesť
v živote musia niesť,
na škodu im to nie je,
veď Pánovo riadenie
pomáha ku dobrému
každému veriacemu.

3. Pobožnosť srdečná
je vždy užitočná,
Boh má v nej zaľúbenie
a dáva zasľúbenie
aj pre život terajší
aj pre život budúci.

4. Kto pobožne žije,
ten Bohu milý je,
pristúpiť môže k Nemu,
k Otcovi láskavému,
len v Ňom zložiť nádeje,
nech sa čokoľvek deje.

5. Tam v slávnej večnosti
veľkej blaženosti
dôjdu Boží ctitelia.
Tam svojho Stvoriteľa
budú vždy oslavovať
a večne sa radovať.

6. Oko nevídalo,
ucho neslýchalo,
nevstúpilo do srdca,
čo od večného Otca
je všetkých pripravené,
čo milujú Ho verne.

7. Ó Bože, pomáhaj,
Duchom ma sprevádzaj,
nech v pravej pobožnosti
nažívam tu v časnosti,
a potom s Tebou stále
prebývam v nebies sláve.
Vzkriesenie a posledný súd
