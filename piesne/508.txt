508.


1. Dosť, dosť už mám!
Keď Ježiš je môj Pán,
nechcem mať iného;
kto Mu slúži
ako pravý kresťan,
netrápi sa mnoho;
vierou sa Ho pridŕžať budem,
rozkošami sveta pohrdnem,
tak ja dosť mám.

2. Dosť, dosť už mám!
Viac sa neumáram,
srdce sa netrápi!
Čo mi chýba
v Kristovom pokoji,
keď mocne ma chráni?
Zanechám úzkostlivú starosť,
lebo v Bohu všetkého mám
dosť,
ozaj mám dosť!

3. Dosť, dosť už mám!
Ten, kto vtáčky chová
a udržuje svet,
Ten, kto tráve,
všetkému vzrast dáva
a ozdobuje kvet,
aj mne podľa svojej ľúbosti
pokrm, odev dáva v hojnosti,
tak ja dosť mám.

4. Dosť, dosť už mám!
Zná ma Otec verný,
ktorý všetko vidí,
On mi načas chlieb dáva
potrebný
a celý svet sýti.
Hľa, vtáčatká sa nestarajú!
Či Jeho dietky krivdu majú?
Tak ja dosť mám!

5. Dosť, dosť už mám!
O spásu sa starám,
ostatné On pridá,
do milosti Jeho sa porúčam,
to mi pokoj dáva,
usilujem sa Jeho vôľu
vyplniť verne každú chvíľu,
a tak dosť mám!
