265.


1. Ježiši, Tvoje slovo
nepominie, prv nebo i zem so
všetkým zahynie, než aby
cirkev ľudská zloba a moc
vedela premôcť.

2. Ty si veriacich stále
zhromažďuješ, milosť a pokoj
hojne udeľuješ, svedomie
dobré svojim zachovávaš,
radosť im dávaš.

3. Dobre tým, Pane, čo v Tebe
dúfajú, to, čomu veria, tam
uvidieť majú, najmä však
Teba v nebies slávnej ríši,
Kráľu najvyšší.

4. Tam bude večne
v neskonalej sláve česť
a chvála Tebe, našej Hlave,
kde Tvojím Duchom veriaci
vedení budú blažení.

5. Kráľovstvo svoje rozširuj,
ó, Pane, nech Tvoje slovo
každého zasiahne, evanjelium
do srdca preniká k spáse
hriešnika.

6. Daj kazateľom pri práci
horlivosť a poslucháčom po
slove dychtivosť, aby sme
vďačne všetci ho prijali,
spasení boli.
