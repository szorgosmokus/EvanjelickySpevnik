367.


1. Ako vtáča spevavé
za nového rána
aj ja spievam vďačne dnes
na česť svojho Pána.
Tmu pohltil svetla jas,
odchádza noc tmavá,
a ja spievam čerstvý zas,
vďaku Bohu vzdávam.

2. Mám pred sebou starosti,
prácu, boje, túžby,
čaká ma deň nádejí,
povinností, služby.
Ako včera, znova dnes,
po každej únave,
učím sa, jak slúžiť mám
s láskou obetave.

3. A keď sa deň uzavrie
ako kalich kvetov,
ochraňuj ma, Otče náš,
svojou rukou svätou,
by som v Tvojej ochrane,
zvečera či zrána,
ako vtáča spevavé
chválil Teba, Pána.
