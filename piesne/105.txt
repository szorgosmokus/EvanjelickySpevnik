105.


1. Pane, tisíckrát vítam Ťa,
vďačný, že ma miluješ,
Tvoja krv za nás vyliata
hriešny svet zachraňuje.
Kľakám, ruky vystieram,
Tvoj kríž v slzách objímam,
na ktorom umieraš v bôli,
aby sme spasení boli.

2. Uzdrav moju dušu, Pane,
hriechom ťažko ranenú,
očakávam zľutovanie,
uľav srdcu biednemu;
že som zhrešil, uznávam,
viny svoje vyznávam,
verím, Lekár môj láskavý,
Tvoja milosť ma uzdraví.

3. Do srdca mi Tvoje rany
hlboko vpíš, Ježiši,
aby v časnom putovaní
z pamäti mi nezišli;
ó Baránok nevinný,
poklad žitia jediný,
hľa, ku Tvojim nohým
padám, o milosť a lásku
žiadam.

4. K Tebe viniem sa, môj
Pane, zhliadni na mňa
hriešneho, čuj prosbu
o zmilovanie, pozdvihni ma
biedneho, očisť ma krvou
svätou, dobrovoľne vyliatou,
povedz: Nežiaľ bez útechy,
krvou zmyl som tvoje
hriechy.
