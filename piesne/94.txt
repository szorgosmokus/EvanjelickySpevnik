94.


1. Kriste, muž bolesti,
až na smrť utýraný,
som Tvojej milosti
vždy vďakou zaviazaný
za všetky tie rany,
za bolesť nesmiernu,
ktorou si zaplatil
tú najvyššiu cenu.

2. Tvoj boj nám víťazstvo,
smrť Tvoj život dala
a hriešnikom pravá
sloboda sa dostala,
Tvoj kríž je útechou,
Tvoje rany zdravím,
a Tvoja krv pre nás
útočišťom stálym.

3. Pomáhaj, nech s Tebou
vytrvalo kráčame
a v búrkach života
nádeje nestrácame,
pre bolesť a rany,
korunu tŕňovú,
daj prejsť trpezlivo
i cestu krížovú.

4. Mnohé naše rany
svojimi zahoj, Pane,
pri našom skonaní
nech nádej nestrácame;
Tvoje umučenie, bolestná
Tvoja smrť,
sú pre nás istotou,
že nedáš zahynúť.
