346.


1. Chváľte Boha večného
na nebeskom tróne,
na česť a chválu Jeho
spievajte radostne,
chváľte Ho na výsosti,
kde mocne panuje,
v svojej prozreteľnosti
múdro svet spravuje,
múdro svet spravuje.

2. Chváľte srdcom, ústami
divné skutky Jeho,
ktorými je nám známy
On času každého,
Jeho meno velebte,
z úcty poslušnosti,
Jeho moc vyvyšujte,
slúžte Mu z vďačnosti,
slúžte Mu z vďačnosti.

3. Chváľte Najmocnejšieho
v cirkvi bez prestania,
velebte meno Jeho
do sveta skonania,
harfy, trúby nech hlasne
zvuk svoj vydávajú,
slávu Pánovu jasne
na svete hlásajú,
na svete hlásajú.

4. Milostivo obdarí
nás dobrom v živote,
ľstivé úklady zmarí,
Jemu dôverujte;
nakoniec nás vytrhne
i z úzkosti smrti,
dá v nebi miesto slávne,
kde už nič nermúti,
kde už nič nermúti.
