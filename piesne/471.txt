471.


1. Pán blahoslaví nevinných,
milosrdných a úprimných,
ktorí Jeho nasledujú,
vieru skutkom dokazujú.

2. Kto svojím životom
čestným,
láskyplným a šľachetným,
vyhýba sa nečistote,
žije pobožne na svete,

3. túži za Božou milosťou,
chrám navštevuje s radosťou.
Veď slovo, čo sa tu káže
ukazuje cestu k spáse,

4. ako vo dne tak i v noci
zachováva vieru v srdci,
ona teší ho v zármutkoch,
posilňuje v dobrých skutkoch,

5. ten nebude opustený,
a v nádeji zahanbený,
diabol, svet mu neuškodí,
ani zlosť a závisť ľudí.

6. Ľútostivý Pane Kriste,
daj prijímať slovo čisté,
v pravej viere zotrvávať,
a od Teba spásu prijať.
