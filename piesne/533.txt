533.


1. Zaslúžil som, čo by som sa
Pánu Bohu protivil,
nuž poď kalich, ktorý mi On
za to teraz naplnil.
Cez bolesti vedú cesty
toho, kto sa previnil,
ako aj mňa túžba zviedla
a ja hriechu som slúžil.

2. Keď som sa od pobožnosti
stále viacej vzďaľoval,
tu na cestách neprávosti
Boh ma našiel, potrestal
prútom svojím, lebo zlé zlým
môže trestať dľa práva.
Rozvažuje, rozsudzuje,
a podľa toho dáva.

3. Padol som, no nepriateľ
môj,
z mojich bied sa ty neteš.
Boh utíši môj nepokoj,
poteší ma ešte dnes.
Zase vstanem, silu nájdem,
s Pánom budem pevne stáť.
Veď po biede slnko vyjde,
aj mňa Láska bude hriať.

4. Preto pred Boží majestát
chcem v pokoji pokľaknúť.
Dieťa zblúdilé prijme rád,
láskavý je Jeho súd.
On bolesti, ťažké tresty
od kajúcich odvráti.
Milosť dá nad spravodlivosť,
verným život navráti.
Povinnosti kresťana
K Bohu
