659.


1. Aký biedny, aký krátky
je náš ľudský život;
ako hmla, ktorá sa vznáša
a potom sa náhle stráca,
aj náš život tak míňa sa.

2. Aké márne a nestále
sú radosti svetské;
ako riava rýchlo plynie,
na chvíľku si nespočinie,
tak sa svetská radosť minie.

3. Aká je mdlá a nestála
i sila človeka;
hoc by aká veľká bola,
za okamih smrť ju zdolá,
do tmy hrobu ju pochová.

4. Aká márna, aká zradná
je aj ľudská sláva;
pred kým všetko sa dnes korí,
toho zajtra smrť umorí,
sláva mu na popol zhorí.

5. Ježiši, pre svoje rany,
daj nám život večný;
zbav nás hriechov, ľudskej
zlosti,
veď ku pravej pobožnosti,
potom prijmi od radosti.
