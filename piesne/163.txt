163.


1. Pane môj, ja tu zostávam
v biede mnohej, v úzkosti,
Ty na výsosť vstupuješ,
tam k Otcovi do radosti.
Čo si počnem bez Teba?
Vezmi i mňa do neba,
alebo tu, Pane milý,
zostaň so mnou v každej
chvíli.

2. Vezmi moje srdce k sebe,
Ty mi zase svoje daj:
keď vysielam prosby k Tebe,
láskavo ich prijímaj.
Ak v modlení ustávam,
prihovor sa za mňa sám
a Otec Ťa vypočuje,
žehnaním ma obdaruje.

3. Tvoju vôľu verne plniť
zo srdca chcem celého.
Ráč ma k tomu uspôsobiť,
veď si Pánom všetkého:
V pokušení pri mne stoj,
bojovať daj dobrý boj,
podopieraj, pridaj sily,
nech nezblúdim, Kriste milý.

4. V dome Otca i nám miesto
priprav, nech sme tam, kde
Ty,
jedinou si pravou cestou
k Otcovi, Pane svätý,
okrem Teba cesty niet,
svetlom nádeje nám svieť.
Keď časný beh dokonáme,
prijmi nášho ducha, Pane.
