258.


1. Ach Bože, zhliadni
z výsosti
a zmiluj sa nad nami,
je málo pravej vernosti,
klesáme v mnohom aj my,
veď Tvojich slov si nevážia,
dľa viery žiť sa nesnažia
tak mnohí medzi nami.

2. Náuk sa držia falošných
a úsudku vlastného,
niet veriacich, prave
zbožných,
kde niet slova Božieho,
vymýšľa si každý iné,
tým cirkev sa triešti, hynie,
len zvonku peknou zdá sa.

3. Boh hovorí: Už zasiahnem,
môj ľud je rozptýlený,
zo súženia ho vytrhnem,
zas bude zjednotený,
moc slova spôsobí zjavne,
že bude zlo prekonané,
zo slabých budú silní.

4. Veď striebro tiež v ohni
býva prečistené sedemkrát,
či naša viera je živá,
má v kríži sa dokázať,
keď v ňom sa ona posilní,
dokážeme sa jak verní,
a slovo sa zaskveje.

5.Chráň nás, Bože dobrotivý,
pred hriechom a pred zlosťou,
buď na svojich pamätlivý,
obdar slova milosťou,
nech nikdy žiadni zlostníci,
bezohľadní násilníci
na svete nezvíťazia.
