321.


1. Ach, ja biedny, úbohý
hriešnik!
Cítim svoju veľkú biedu,
Bože, Bože, buď môj
Pomocník,
obávam sa Tvojho súdu,
zmiluj sa, zmiluj nado mnou
a nalož láskavo so mnou.

2. Žalostne moje srdce kvíli
pre množstvo ťažkých
hriechov, vín,
pohliadni na mňa, Bože milý,
a potešuj ma, keď trpím,
zmiluj sa ...

3. Vypočuj ma, keď k Tebe
volám,
vypočuj, Otče láskavý,
keď pod jarmom hriechu
nariekam,
túžiac po duchovnom zdraví,
zmiluj sa ...

4. Dokedy sa neozveš, Pane,
dokedy ma čakať necháš?
Som slabý a biedny náramne,
ale Ty verný zostávaš,
zmiluj sa ...

5. Neodplácaj mi dľa zásluhy,
nesúď dľa množstva mojich
vín,
odpusť mi, Pane, všetky dlhy,
nech som zas dieťaťom
Tvojím,
zmiluj sa ...

6. Stačí slovo a budem
zdravý,
vyslov to slovo záchrany,
pokoj duše navráť mi pravý,
utíš bolesť, zahoj rany,
zmiluj sa ...

7. Viem, vypočul si môj
tklivý hlas,
pravú radosť mi navrátil,
nevolal som nadarmo teraz,
Ty si sa ku mne obrátil,
zmiluj sa, zmiluj sa nado
mnou
a nalož láskavo so mnou.
