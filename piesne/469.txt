469.


1. Ó Synu Boží, môj Kriste,
nie je to vec každého
veriť pravdivo a čiste
až do skonania svojho:
Preto Teba vrúcne prosím,
nech tú vieru v srdci nosím,
ktorú Ty dávaš z neba.

2. Nauč ma, Pane z výsosti,
poznať Otca pravého.
Teba plného milosti,
Ježiša, Syna Jeho,
ako aj Ducha Svätého
od Otca, Syna daného
v svätej božskej Trojici!

3. Daj mi taktiež správne
poznať milosť v Tvojom
spasení, že sa ináč nedá prijať
len v hriechov odpustení.
Nech ho u Teba vždy hľadám,
lebo len v Tebe nachádzam
cestu, pravdu i život.

4. Prebývaj sám vierou vo
mne, Ty moja česť a sláva
a nech viera každodenne
hojne rásť neprestáva,
k skutkom lásky pripravená
v radosti i v dňoch súženia,
blížnym slúžiť hotová.

5. Jezu Kriste, tú iskričku
Ty si vo mne roznietil.
Rozplameň vieru maličkú,
aby som Ti k sláve žil.
Čo si začal, dokonč iste,
uzrieť Teba dopraj, Kriste,
tam, kde viera prestane.
