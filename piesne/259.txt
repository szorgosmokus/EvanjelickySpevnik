259.


1. Ach, zostaň, Kriste, s nami
so svojou milosťou,
nech mocne nás ochráni
pred nepriateľskou ľsťou.

2. Ach, zostaň, drahý Pane,
so svojím slovom v nás,
nech z neho prijímame
dar spásy v každý čas.

3. Ach, zostaň, svetlo drahé,
pri nás Tvoj vzácny jas,
nech tak od cesty pravej
nezblúdi nikto z nás.

4. Ach, zostaň s dobrodením
hojným pri nás, Pane,
udeľ k darom nám daným
svoje požehnanie.

5. Ach, zostaň s nami, Bože,
ochrancom naším buď,
nech hriešny svet nemôže
zdolať Tvoj verný ľud.

6. Ach, zostaň s nami, verný
Ježiši, Pane náš,
nech vo viere sme pevní,
zbav zlého všetkých nás.
