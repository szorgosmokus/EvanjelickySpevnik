531.


1. Vo všetkom počínaní
hľadím k Bohu s dúfaním,
On všetko v moci má
a iste v každej veci,
keď ťažkosť mám na srdci,
sám radu mi i pomoc dá.

2. Ach, ako často márne
sa trápieva duch vo mne
a množí starosti!
Nuž Bohu sa poddávam
a Jemu odovzdám,
dosť mám na Jeho milosti.

3. On Otec je láskavý
z dobroty svojej zbaví
ma všetkého zlého,
veď keď Jeho milujem,
dá mi, čo potrebujem
zo srdca milosrdného.

4. Bez prestania každý deň
len Jemu dôverujem,
s Ním žijem aj skonám;
či zajtra alebo dnes
zložím ťarchu časných ciest,
ako chce Boj môj, tak sa staň!

5. Netráp sa, duša, mnoho,
ale ver v Pána svojho,
o Teba sa stará,
nech čokoľvek sa stane,
ver, v Jeho si ochrane,
On radu ti aj pomoc dá.
