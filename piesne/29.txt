29.


1. V plnosti času Boh poslal
anjela, aby zvestoval,
že doba spásy už je tu,
Boh Syna svojho dá svetu.

2. Anjel navštívil Máriu,
lebo Boh sám vyvolil ju,
aby ona – Panna čistá
porodila Jezu Krista.

3. Mária tú zvesť prijala,
z Ducha Svätého počala,
uverila, že sa stane,
čo bolo jej zvestované.

4. Pokornú Máriu Pannu
Hospodinom požehnanú
náležito aj my ctíme,
jej poslušnosť si ceníme.

5. S ňou duša naša velebí
Otca dobrého na nebi,
že zhliadol s láskou z výsosti
a Syna dal nám z milosti.

6. Ježiša s vierou vítajme,
do svojich sŕdc prijímame,
človekom kvôli nám sa stal,
telo ľudské na seba vzal.

7. Vďaka Ti za poníženie,
za Tvoje, Pane, vtelenie,
za Božej lásky veľký dar,
ktorý si nám hriešnikom dal.
