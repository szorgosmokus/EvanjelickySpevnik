22.


1. Raduj sa a zaplesaj,
Boží Sion milý!
Tvoje túžby odveké
už sa vyplnili.

2. Prichádza k nám Spasiteľ,
udatný Hrdina,
mocný Boh a presvätý,
hriechy naše sníma.

3. On je Otec večnosti,
k sebe si nás vinie,
dá nám večný príbytok
v nebeskej otčine.

4. On je Knieža pokoja,
rozbroj odstraňuje,
zmieril s Otcom hriešnika,
pokoj svoj daruje.

5. Ratolesti Jeho sme,
Vínny kmeň On pravý,
život večný máme v Ňom
a záruku slávy.

6. Raduj sa a zaplesaj,
cirkev vykúpená,
Pán Boh čuje modlitby;
ďakuj na kolenách.
