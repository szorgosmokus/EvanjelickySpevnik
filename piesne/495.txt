495.


1. Pane, vierou osvieť ma
pri pravdy hľadaní,
žiara Tvoja príjemná
je sťa úsvit ranný;
túžbou si mi od mladosti
a vrchol všetkej múdrosti;
ó, zjav mi, ó, zjav mi,
ó, zjav mi Otca môjho,
nebeského, ochranný štít buď
mi v pokušeniach,
buď duši oltárom posvätenia,
k spáse veď ma.

2. Pane, nádejou teš ma
pri najmilších hrobe,
prameňom potešenia
buď v lúčenia dobe;
Tvoj som aj keď ma smrť
desí, Tvoja pravda mŕtvych
kriesi; vznes srdce, vznes
srdce, vznes srdce, ta do neba,
nech skrz Teba uzriem
drahých svojich v onej sláve,
kde splníš láskavo zasľúbenie
viery pravej.

3. Pane, moje dúfanie,
teš ma aj pri smrti,
by som po púti časnej
prešiel do večnosti;
nech sa oddám Bohu svojmu,
večnej milosti plnému,
ó, zmuž ma, ó, zmuž ma,
ó, zmuž ma, nech v tom boji
raz obstojím, tak z tejto
časnosti vyjdem vďačne,
veď verím, že nájdem
pripravené stánky večné.

4. Bože, Ty nádej moja,
viera a dúfanie,
srdce v Tebe nachádza
lásku, zľutovanie;
stvoril si ma, opatruješ,
z pádov k sebe pozdvihuješ,
zmiluj sa, zmiluj sa,
zmiluj sa, Otcom si mi
milostivým; nad Teba nič
drahšie nikde nie je,
len v Tebe skrz Krista mám
spasenie, oslávenie.
