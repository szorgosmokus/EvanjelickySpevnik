384.


1. Prebuď sa, duša z hlbokého
sna, hľaď sa postaviť pred
svojho Pána, tma sa tratí, už
sa brieždi, opäť svetlo ranné
svieti, Pán ťa volá, buď
hotová vykročiť Mu v ústrety.

2. Vieme to z Jeho slova
svätého, že má prísť, aby
súdil každého, preto ako
múdre panny majme olej
prichystaný; nikto nevie, kedy
príde, v noci, či na svitaní,

3. Nuž nespi, duša, zbuď sa,
nemeškaj, do dňa nového
ochotne vstávaj, minula sa už
noc tmavá, čas slúžiť Bohu
nastáva; jasné slnce hreje
srdce, a novú nádej dáva.

4. Aj Ty, nebeské slnko
Ježiši, svieť nám láskavo celý
deň dnešný, aby sme hneď od
svitania za Tebou šli bez
meškania, poslúchali a čakali
na Teba, nášho Pána.
