473.


1. Sám, Pane Bože, ma veď,
nech žijem k Tvojej chvále,
uč mi srdce, nech sa len
pridŕža Teba stále,
iba Tvojej milosti
sa úplne oddávam,
stvoril si ma, vykúpil,
chráň ma, úprimne žiadam.

2. Lásku svoju nesmiernu
ku mne, môj Bože, obráť,
faloš diabla i sveta
pomáhaj mi včas poznať,
aby som sa varoval
akejkoľvek márnosti,
zmluvu krstu zachoval,
a plnil ju z vďačnosti.

3. Zmužilo nech telesné
žiadosti vždy premáham,
v bázni žijem a Tvojich
anjelov pri sebe mám,
moje srdce do Tvojej
vôle nech sa odovzdá,
s vďakou prijíma dary,
čo mu Tvoja milosť dá.

4. Kým mi praješ života
na tomto časnom svete,
nech som vždy služobník
Tvoj, vďačný Tvojej dobrote;
po smrti ma prenes ta,
kde chvália Ťa anjeli,
daj, aby sme tam večne
na tvár Tvoju hľadeli.
