560.


1. Môj Bože, ktorý učil si ma
od mladosti až doposiaľ,
Ty nádej moja si jediná:
veď viedol si ma a žehnal,
pomáhal mi v každej dobe;
neopúšťaj ma v starobe.

2. Tratí sa sila, čas sa kráti,
hynie mi telo, srdce tiež,
však skalou srdca, Bože
svätý, naveky Ty mi
zostaneš. Viem, nenecháš ma,
veď som Tvoj, dobojovať dáš
dobrý boj.

3. Čo prežil som, to Ty vieš,
Pane:
Po všetky dni si pri mne stál!
Tak bolo tomu neprestajne,
či radosť dal si a či žiaľ,
či práce sa mi darili,
či sklamania ma ranili.

4. Čo prežiť mám a koľko dní
mi k životu ešte pridať chceš,
je v Tvojich rukách. Len ma
prijmi na milosť svoju,
dvíhaj, teš, posilni v každej
slabosti, daj v kríži
trpezlivosti.

5. Za potomkov sa svojich
modlím: Vo viere predkov daj
im stáť, ó Bože verný,
pomáhaj im dedičstvo vzácne
zachovať, nech stále v Teba
dúfajú, v šľapajach Krista
kráčajú.

6. Len Tvoja blízkosť i
v šedinách nech blaží ma tu v
časnosti – a keď smrť príde,
verím, Ty ma prenesieš tam
do radosti, kde prijmem
večnej spásy dar a uvidím Ťa
tvárou v tvár.
