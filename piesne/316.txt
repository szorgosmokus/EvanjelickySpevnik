316.


1. Tvoja milosť presahuje,
Bože, svetov hranice,
požehnáva, potešuje, dáva
darov tisíce; Bože môj, moje
dúfanie, vypočuj zbožné
volanie, vyslyš modlitbu
moju.

2. Nežiadam si žiť v hojnosti,
ale vrúcne prosím len: Daruj
zo svojej milosti, čo treba na
každý deň, dopraj múdrosti,
aby som Ťa vzýval do konca
života; v Kristovi Teba
poznal.

3. Ani o česť ani slávu, veci
toľko žiadané, nemodlím sa,
iba pravú vieru chcem mať,
môj Pane, mojou cťou je Teba
uctiť, mojou slávou vždy
s Tebou byť, túžbou blížnych
milovať.

4. Nebudem Ťa ani žiadať
o dlhý vek v časnosti, v šťastí
mi ráč pokoru dať, v nešťastí
zmužilosti. V tvojich rukách sú
moje dni, a keď príde ten
posledný, obdar ma večnou
spásou.
