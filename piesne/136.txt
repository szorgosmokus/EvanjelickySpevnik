136.


1. Ježiš žije a ja s Ním!
Kde je, smrť, kde hrôza tvoja?
On víťazstvom preslávnym
i mne život vybojoval.
Svetlo svojim zosiela,
v tom je moja dôvera.

2. Ježiš žije! Pánom je
vševládnym nad celým svetom,
večnú slávu daruje
mne i všetkým Božím deťom.
O ten sľub sa opieram,
v tom je moja dôvera.

3. Ježiš žije! Nezhyniem,
nečaká ma odsúdenie.
Nezúfam si, lebo viem,
milosť dá mi a spasenie,
s láskou na mňa pozerá:
v tom je moja dôvera.

4. Ježiš žije! Odovzdať
dušou, telom chcem sa Jemu,
zlé žiadosti premáhať
verne slúžiť Vzkriesenému.
On je slabých opora,
v Ňom je moja dôvera.

5. Ježiš žije! Moci niet,
čo by ma s Ním rozlúčila,
ani bolesť, rozkoš, svet,
lebo v Ňom je moja sila,
keď zlo na mňa dotiera,
On je moja dôvera.

6. Ježiš žije! Smrťou len
prejdeme raz do života.
Keď posedný príde deň,
poteší ma tá istota,
ktorá slzy zotiera:
Pán je moja dôvera!
