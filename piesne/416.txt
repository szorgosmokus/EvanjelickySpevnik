416.


1. Duša moja, rozpomeň sa
na Pánovu dobrotu,
na tie mnohé dobrodenia,
čo nám dáva k životu.
On ma dosiaľ každý deň
cestou pravdy viedol len,
ba aj pred diablom ukrutným
dal chrániť anjelom svojim.

2. Žiadna v svete ľudská
múdrosť Tvoje nesmierne
skutky, ani najlepšia
výrečnosť, nevysloví naveky;
Tvojej dobrote, Tvorca,
niet počiatku, niet konca,
o všetkých sa verne staráš,
v Kristu nás k sebe privádzaš.

3. Ďakujem Ti za tento deň,
že sa šťastne dokončil,
že si zase odpočiniem
a načerpám nových síl.
prosím, Pane, pri mne stoj,
osvieť myseľ; rozum môj
naplň pravdou slova svojho,
toho svetla prejasného.

4. Ach, vypočuj, Otče milý,
za čo Ťa dieťa prosí.
Kriste, so mnou v tejto chvíli
buď i po všetky časy.
Tešiteľ, Duchu Svätý,
v daroch hojný, bohatý,
vyslyš žiadosť môjho srdca,
nech sa splní prosba vrúca.
