488.


1. Kto v ochrane Najvyššieho
v Jeho skýši prebýva,
ten v tôni Všemohúceho
bezpečne odpočíva;
a preto sa k svojmu Pánu
vždy s dôverou utiekam:
Si hradom mojím, ochranou,
na Teba sa spolieham.

2. On ma z osídla ľstivého
ľudských nástrah, nerestí,
i z pokušenia každého
svojou mocou vyprostí,
On láskavo ma chce prijať
do tieňa krídla svojho,
namiesto štítu budem mať
istotu sľubov Jeho.

3. Nočný prístrach ma nedesí
ani strela smrteľná,
mor, nákaza, čo pustoší
nado mnou moci nemá.
Len Pánovi dôverujem,
On ochráni ma iste,
pred mnohým zlom, to dobre
viem, je moje útočište.

4. Keďže Pán Boh je ochranca
svojich dietok na zemi,
horlivý pravdy zástanca
a Sudca spravodlivý,
kto sa Ho pridŕža, tomu
sľúbil pomoc v súžení.
Prijme ho do svojho domu
vo večnom oslávení.
