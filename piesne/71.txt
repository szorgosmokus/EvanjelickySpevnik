71.


1. Hospodinu podajme ruku,
poďme do Jeho svätyne!
On nás volá i v novom roku,
nuž Jeho slovo prijmime!
Len v Bohu je radosť večná,
vznes sa k Nemu, myseľ
vďačná!

2. Hospodinu podajme ruku,
a prosme Ho o zmierenie.
Na svete plnom klamu hluku
len v Bohu je utíšenie.
Čas je zo sna sa prebudiť
a danú milosť využiť.

3. Hospodinu podajme ruku
na dôkaz stálej vernosti!
Za Ním poďme i v tomto roku
v pokore, viere a cnosti.
Nezíďme už z cesty pravej,
držme sa náuky zdravej.

4. Hospodinu podajme ruku
na znak pravého pokánia.
On v Kristu dáva nám záruku,
že dôjdeme zľutovania,
keď v deň súdu posledného
k odplate pozve každého.

5. Hospodinu podajme ruku,
oddajme sa Jemu cele!
A zvolajme: „I v novom roku
pomáhaj nám v dobrom diele,
a na ďalšie putovanie
vylej svoje požehnanie!“
