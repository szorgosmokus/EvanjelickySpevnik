584.


1. Ó Kriste, Pastieru
duší našich milý!
Dal si nášmu zboru
svedka v pravej chvíli.
Za to Tvoje meno slávime!
Teba chválime!
Teba chválime!

2. Daruj jeho slovám
silu Ducha Tvojho,
by jeho svedectvá
učenia čistého prinášali
ovocie hojné a požehnané,
a požehnané.

3. Pomáhaj mu, Pane,
tak nás vychovávať,
keď na súde stane,
by mohol vyznávať:
Nestratil som žiadnu z duší
tých Tebou zverených,
Tebou zverených.

4. Vitaj, učiteľu!
A prebývaj s nami,
brat náš a priateľu,
jak s bratmi, sestrami!
Svojou službou veď nás
k spaseniu a osláveniu,
a osláveniu.

5. Keď ťa Pán vinice,
ako služobníka,
zavolá od práce,
kiež Jeho pravica
dá ti veniec spravodlivosti
tam vo večnosti,
tam vo večnosti.
