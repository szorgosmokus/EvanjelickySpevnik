92.


1. Ježiš, Pán života môjho,
Ježiš, mojej smrti Pán,
umrel za mňa, sluhu svojho,
keď pretrpel mnoho rán,
aby ma vyrval z temnosti
a vzal do radosti;
Refr.: Za tú milosť tisíckrát
chcem Ti, Pane, ďakovať.

2. Ty muky si znášať musel,
ľstivé reči, rúhanie,
údery a posmech trpel,
ukrutné bičovanie,
vytrhol si ma hriešneho
z moci diabla a pút jeho.
Refr.:

3. Nehodní Ťa urážali,
Ty si sa dal potupiť;
tŕním Ťa korunovali,
smrť si musel podstúpiť,
len aby si mojej hlave
získal veniec v nebies sláve;
Refr.:

4. Tvoja veľká poníženosť
za ľudský hriech platila;
Tvoja smrť aj mne blaženosť,
stratený raj vrátila,
Tvoja bieda, úzkosť, bolesť
získali mi najvyššiu česť.
Refr.:

5. Teba, Kriste, zvelebujem
za kríž, rany, úzkosti,
svoje srdce Ti darujem,
lebo si ma z milosti
svojou smrťou spasil večne,
miluješ ma nekonečne.
Za tú milosť tisíckrát
chcem Ti, Pane, ďakovať.
