542.


1. Keď Duch Svätý prebýva v
nás, ľudia, Bohu oddaní,
pamätajme, že v každý čas
sme Božie sväté chrámy.
Nás volá Boh ku svätosti
uprostred tela žiadostí,
v porušenej časnosti.

2. Preto všetci pamätajme
na šieste prikázanie,
Bohu vernosť zachovajme
i poctivo konajme,
veď kto hreší, cudzoloží,
kazí telo, ten chrám Boží,
žiaľ i bolesť si množí.

3. Ak chceme byť Božie deti,
žime s Bohom každým dňom,
však On vraví: Buďte svätí,
tak ako ja svätý som. Vôľa
Jeho požaduje, aby boli
posvätené skutky, reči,
zmýšľanie.

4. Aj Spasiteľ Pán Ježiš sám
blahoslaví poctivých,
dvíha zrak ich ku nebesám,
by uzreli Boha v nich!
Veru, vzácna odmena tá
prevyšuje cenu zlata
a prachom nezapadá.

5. Pane Kriste, skloň sa aj k
nám! Očisť svojou milosťou
naše telo – dočasný chrám,
poškvrnený žiadosťou.
A odej nás bielym rúchom,
naplň pravdy svojej Duchom,
omilosti pred súdom!
