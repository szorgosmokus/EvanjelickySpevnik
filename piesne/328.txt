328.


1. Ľutujem, že som zhrešil
na ceste života,
Pána Boha som hneval,
šiel za zvodmi sveta
a na to nepomyslel,
že mám Bohu slúžiť,
Jemu, ktorý mi dáva
z milosti svojej žiť.

2. Sťa slepý som nepoznal
dar milosti Jeho,
šťastiu som pripisoval
to, čo mám od Neho;
Jemu som neďakoval,
verne som neslúžil,
a tak neposlušnosťou
trest som si zaslúžil.

3. Veľká je milosť Božia,
že s trestom nenáhli,
ba dáva na pokánie
všetkým čas príhodný;
plášťom nás prikrývajúc
svojej láskavosti,
i keď my Ho hneváme,
nehodní milosti.

4. Bože, ozaj ľutujem
všetky hriechy moje,
nehľaď na mňa biedneho
v prchlivosti svojej,
viac mi nepripomínaj
tieto neprávosti,
pre zásluhy Kristove
odpusť ich z milosti.

5. Prosím, veď viem, že moc
máš,
a sám všetko môžeš.
Všetkým, čo Ťa hľadajú
k sebe dopomôžeš.
A zvlášť tým, ktorí v Teba
nádeje skladajú,
lásku Tvojho zo srdca
úprimne žiadajú.
