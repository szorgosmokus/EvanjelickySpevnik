318.


1. V tichosti, vo vzácnom
čase,
Bože, keď sa modlievam,
alebo keď s túžbou v hlase,
Pane, vrúcne Ti spievam,
aké vtedy milé
cíti duša chvíle,
vznáša sa do výšin neba,
vidí raj, hľadí na Teba.

2. Pán Ježiš sa za nás modlil,
ba aj za nepriateľov,
Otca na modlitbách prosil
horlivo dušou celou,
príklad nám ukázal,
a svojim prikázal:
Modlite sa, vytrvajte,
pokušenie premáhajte!

3. Modlitba nám v každom
boji
dáva silu a stálosť,
nábožný spev upokojí
úzkosť srdca a žalosť;
každé zlé zmýšľanie,
svet a pokušenie
s vierou v Krista premôžeme
modlitbami v Jeho mene.

4. Spev, modlitba, vy
najmilšie
srdca môjho radosti,
s vami sa k dokonalejšej
chcem priblížiť zbožnosti;
vieru upevníte,
lásku roznietite,
istotou sa nádej stane,
že v Kristu spásu získame.
