246.


1. Pane, keď hľadím
na Tvoj život svätý,
som každým slovom
a skutkom dojatý,
tým moja viera
rastie a sa množí
v Teba, Syn Boží.

2. Veď človek mdlý je
a k pádu náchylný,
Ty v pokušení
bol si Víťaz silný,
Pán neba, zeme,
kam moc Tvoja siaha,
kto vyrozpráva?

3. Tak Bohu ani
sám anjel neslúžil,
jak Ty si, Pane?
Jemu na slávu žil,
dľa Jeho vôle
utrpenie, zlosti
znášal v tichosti.

4. Tak neposlúcha
dieťa otca svojho
ako Ty, Kriste,
Otca nebeského;
nad Tvoju lásku
ani v nebies ríši
niet, ó Ježiši!

5. Svoj život celý
Bohu si zasvätil,
spasenie ľudí
za cieľ si vytýčil;
celý Tvoj život
bol očisťujúca
obeť horiaca.

6. Keď v svojich mdlobách
na to si spomínam,
sám pred sebou tvár
v hanbe si zakrývam,
že som vzdialený
od dokonalosti
Tvojej svätosti.

7. Priviň ma k sebe,
milovaný Pane
a pomôž z hriechov
dať sa na pokánie;
v Tvojom objatí
dôjdem vykúpenia
i posvätenia.

8. Z Ducha zrodený
budem aj ja čistý a v srdci
čistom láskou Otca istý,
šťastný na zemi
a v nebi účastný
slávy, prešťastný!
