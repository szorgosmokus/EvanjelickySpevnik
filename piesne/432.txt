432.


1. Utíchla už vrava sveta,
zhasol slnka jas,
noc sa nebom rozprestrela,
hviezdnou ríšou krás.
:/: Kam pohliadneš, tichosť
vládne, nekonečná tíš,
iba dušu úzkosť zmieta,
nepokoj cítiš.:/:

2. Pália ako čerstvé rany
hriechy, omyly.
Hľaď však: rany Kristových
rúk ti ich obmyli.
:/: Od rána až do večera trvá
tvoja púť,
dobrý Boh ti lôžko schystal,
môžeš spočinúť.:/:

3. Ten, čo s tebou verne
kráča, vždy je k pomoci,
pros ho, aby zostal s tebou
i tejto noci,
:/: ochraňoval ťa od zlého, dal
ti nových síl,
by si zajtra v boji s hriechom
obstál, víťazil.:/:

4. On otvára tvojej ceste nové
obzory,
prevádza ťa úskaliami až ta
nad hory.
:/: Preto ďalej verne kráčaj
k cieľu života –
k tomu mestu, kde ťa čaká
Božia dobrota!:/:
