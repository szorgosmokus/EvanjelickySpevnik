310.


1. Nepoznám sladšie
potešenie
nad modlitbu a spev, Pane,
aké to duši uľahčenie,
keď Ti vyliať môže žiale,
to dáva silu v slabosti,
upokojí v dňoch úzkostí.

2. Keď strach pred súdom ma
preniká,
že mnoho deň po dni hreším,
svedomie viní ma hriešnika,
čo ma v tej tiesni poteší?
Iba kajúce volanie
a nádej na zľutovanie.

3. Ak mnohé doľahnú
ťažkosti,
komuže zveriť sa môžem?
Pozdvihnem zrak svoj do
výsosti,
k Tebe, môj láskavý Bože,
a v dôvere sa spolieham,
že záštitu vždy v Tebe mám.

4. Keď žiadosť zlá ma zas
pokúša,
a ja slabý už-už klesám,
ku Tebe privinie sa duša,
Ty slovom ma posilníš sám,
tak Duchom Tvojím
premocným
nad žiadosťou zlou víťazím.

5. Keď za dar práce
odovzdane
môj duch sa k Tebe modlieva,
vzdych vrúci za jej
požehnanie
daromný nikdy nebýva,
Ty dielo moje požehnáš
a novú silu opäť dáš.

6. Posledným mojím činom,
Pane,
nech bude modlitba vrúca,
Ty, i keď hlas môj znieť
prestane,
počuješ volanie srdca,
zbavíš ma všetkých ťažkostí
a uvedieš do radosti.
