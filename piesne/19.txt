19.


1. Príď, Spasenie pohanov,
Teba s láskou oddanou
všetci verne čakáme,
príď k nám, vrúcne voláme!

2. Nie z človeka hriešneho,
ale z Ducha Svätého
život prečistej Panny
Bohom bol požehnaný.

3. Od pradávna žiadaný,
Otcom z nebies poslaný,
pravý Boh, človek pravý,
na záchranu nám daný.

4. Jasle Jeho svietia v tme,
svetlo šíria tak jasne,
že noc bludov odchádza,
svetlo viery prichádza.

5. K ľuďom z nebies zostúpil,
hriešnych z pekla vykúpil,
navrátil nás Otcovi
a nám dal život nový.

6. Sláva Bohu, Otcovi,
vtelenému Synovi,
sláva Duchu Svätému,
Bohu trojjedinému!
