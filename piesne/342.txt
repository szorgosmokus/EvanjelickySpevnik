342.


1. Duša, Boha oslavuj, chváľ
Jemu vrelú vďaku vzdaj,
starosti na Neho uvaľ
a v Neho pevne dúfaj;
On má dosť ciest, plný je svet
znamení moci Jeho;
ako On chce, tak sa deje
dľa úmyslu svätého.

2. Tebe, Bože, Hospodine,
chcem dnes radostne spievať,
za nejedno dobrodenie,
srdečne poďakovať;
mnoho vecí daroval si
z lásky môjmu životu,
preto vďačne chvála Ti znie
za nesmiernu dobrotu.

3. Hoc v živote často klesám,
veď som popol len a prach,
Ty však pozdvihuješ ma sám,
posilňuješ ma v mdlobách,
hriechy snímaš, vinu zmývaš
krvou Syna milého
veriacemu kajúcemu
v Svätej Večeri Jeho.

4. Keď som úzkosti prežíval,
a nevedel kam ujsť mám,
len Teba som srdcom vzýval,
Ty si pomáhal mi sám,
preto v Teba, Otče z neba,
v šťastí, v nešťastí dúfam;
nech sa stane, čo chceš Pane,
verím, preto nezúfam.

5. Po svojich ma cestách vždy
veď,
Bože plný milosti,
svojím Svätým Duchom
posväť,
nech Ti žijem k chvále, cti;
preveď cestou, ho tŕnistou
sluhu vykúpeného
až do neba, kde by Teba
ctil som Otca večného.
