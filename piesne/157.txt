157.


1. Zmiluj sa, Bože, nad nami,
nad nehodnými dietkami,
odpusť z otcovskej milosti
všetky viny, neprávosti.

2. Pre zásluhy Syna svojho,
v nebesiach osláveného,
ráč sa k nám, Otče náš,
skloniť,
a prosby vrúcne vyplniť.
Kyrie elejson

3. Zmiluj sa, Kriste, nad nami,
zhliadni na nás a buď s nami,
oroduj u Otca za nás
a na pokánie daruj čas.

4. To slovo plné milosti
i prevelebné sviatosti
v čistote nám zachovávaj,
v cirkvi k spáse všetkým
dávaj.
Kyrie elejson

5. Zmiluj sa, Pane, nad nami,
ó Duchu Svätý, buď s nami,
naše srdcia k sebe priviň,
posväť naše slovo i čin.

6. Amen, to pevne veríme,
že splníš, za čo prosíme;
buď Ti za to česť a chvála
teraz i na veky vzdaná.
Krédo
