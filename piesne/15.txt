15.


1. Otvárame, Pane Kriste,
v Tvojej cirkvi nový rok,
z Tvojej lásky iste, iste,
v Tvojom mene prvý krok
a Tvoj hlas nám sladko hlása:
Kráľ tvoj k tebe uberá sa.

2. Otvárame srdca brány,
otvárame dokorán:
Vojdi, Kráľu požehnaný!
Vojdi, Boh náš a náš Pán,
vyslyš naše lkavé hlasy,
vojdi, Kriste, darca spásy!

3. Rozožeň tmy, čo nás halia,
vyčisť hriechov našich kvas,
zahoj rany, čo nás pália,
ľud svoj vyvýš, zveleb, spas,
cestou spásy neomylnou
veď nás k nebu rukou silnou!
