78.


1. Chvála Tebe, Otče, za dar
lásky,
večná oslava,
že Ty si nám, znajúc
hriešnosť ľudskú,
spásu daroval
zoslal si z trónu svojho
Syna premilého
do života ctnej
panny Márie.

2. Keď do chrámu
jeruzalemského
svojho Synáčka
matka cnostná po nedeliach
šiestich
vďačne priniesla,
kňaz Simeon Ho vtedy,
Duchom naplnený,
do náručia vzal,
vrúcne vyznával:

3. – Aká šťastná nadišla už
chvíľa!
Boh nám Syna dal;
prepusť, prepusť svojho
služobníka,
prepusť, mocný Pán,
veď zhliadli oči moje
už Spasenie Tvoje,
čo si pripravil,
ním svet obdaril.

4. V Ježišovi pohanom si
zjavil
cestu spasenia;
to je sláva, Pane, ľudu Tvojho
hneď od stvorenia,
kto pevne verí v Neho,
bude v sláve Jeho,
v stálej radosti
žiť vo večnosti. –

5. Poďakujme Bohu na
výsosti
za dar milosti,
veď čo mnohí králi a proroci
vo dne i v noci
túžobne vyčkávali
my sme to prijali:
Pán sa narodil,
svoj ľud potešil.
