468.


1. Ó, poďte ku mne všetci,
čo jarmo tlačí vás!
Do všetkých končín zeme
zaznieva Pánov hlas.
Znie sladko Jeho slovo
o láske, milosti,
o odpustení hriechov,
o večnej radosti.

2. „Ó, poďte, vy pútnici,
ktorí v tmách blúdite,
na ceste svetlo pravdy
vo mne uvidíte.“
Duch víťazí nad strachom
a tmu premôže jas,
keď Pán nás k sebe volá,
počujme Jeho hlas!

3. „Vám, v prácach unavení,
a v bojoch ranení,
len v utrpení mojom
liek pravdy pramení.“
Ja verím, Pane, milý,
chcem Ťa nasledovať,
modlitbami a prácou
Ťa vždy oslavovať.

4. Nuž, poďme, sestry, bratia,
už blízko spásy deň!
„Kto príde ku mne, toho
na srdce priviniem!“ –
Tak zasľúbil Pán Ježiš,
On, Boh môj a môj Pán,
v Ňom jasnú cestu, pravdu
i večný život mám!
