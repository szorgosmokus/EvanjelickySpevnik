207.


1. Bože veľký od večnosti,
Ty celý svet spravuješ,
i mňa dosiaľ od mladosti
chrániš a opatruješ.
V tento vzácny svätý deň
oslavovať Teba chcem.

2. Tento deň je zvlášť milým
dňom, lebo je sviatok Boží,
Boh mi dáva spočinúť v ňom
a radosť moju množí,
Duchom svojím vedie ma,
učí ceste spasenia.

3. Keby som dnes len zaháľal,
v pýche žil či rozkoši,
len o prospech svoj sa staral,
čože mi to osoží?
Všetko, čím som a čo mám,
Tebe, Bože, oddávam.

4. Vďaka, Bože za tento deň,
že na spásu nám slúži.
Aký šťastný je človek ten,
ktorý po Tebe túži
v modlitbách a vo speve.
Nič lepšieho on nevie.

5. Najkrajšia je služba Pána,
najsladšie slovo Jeho,
verný ako včielka zbiera
občerstvenia med z neho;
pohľad k Bohu upretý
posilní a posvätí.

6. Riekni na to, Bože: Amen!
čo sme teraz spievali,
daj, aby sme Ťa každý deň
vrúcne oslavovali,
až kým k Tebe prídeme,
tvárou v tvár Ťa uzrieme.
