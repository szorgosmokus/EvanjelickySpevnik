102.


1. Ó Hlava ubolená,
ranami pokrytá
a na posmech zdobená,
tŕňami obvitá,
ó Hlava, hodná úcty
a venca iného;
buď slzou pozdravená
aj od mňa hriešneho!

2. Ty pre mňa ťažko trpíš,
môj Pane Ježiši,
na kríži v mukách visíš,
môj Kráľu najvyšší.
Ja som si trest zaslúžil
moja je to vina,
ja som ten kríž položil
na Božieho Syna.

3. Ja pri Tebe zostanem
a pri Tvojom kríži,
až pomoci dostanem,
keď sa hrôza blíži,
čo ma aj smrť zachváti
a skoncuje so mnou,
duch sa k Tebe navráti;
zmiluj sa nado mnou!

4. Zo srdca Ti ďakujem,
môj Priateľ najmilší,
za bolesti nesmierne
a za smrť na kríži,
daj dokázať mi vernosť,
i vďaku každý deň,
za Tvoju veľkú milosť,
že v Tebe spočiniem.

5. Buď mi ochrancom,
Kriste, keď príde smrti deň,
Tvoj kríž spasí ma iste,
keď oči zastrie tieň.
Tak chcem na Teba hľadieť
vo viere nezlomnej,
kto s Tebou žije i mrie,
má večné spasenie.
