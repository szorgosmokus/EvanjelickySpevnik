601.


1. Plesajme, kresťania,
Kristus hrob zanecháva,
hriech a smrť porazil
a živý z hrobu vstáva.
Keby Pán nebol vstal,
je márna naša viera,
no vstal a kraľuje,
Jeho je moc a sláva a sláva
a sláva, čo nikdy neprestáva.

2. Veľká noc, svätý čas,
odpusť nám viny, Pane,
pomôž nám, priprav nás
na naše zmŕtvychvstanie.
Keby si nebol vstal,
je márna naša viera,
no vstal si, kraľuješ
Tvoja je moc a sláva, a sláva
a sláva, čo nikdy neprestáva.
