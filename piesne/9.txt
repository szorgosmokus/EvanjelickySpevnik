9.


1. Hosana! už Kristus prišiel,
svit jasnej Božej lásky vyšiel,
celému svetu ku spáse;
proroci Ho zvestovali,
ubiedení si Ho žiadali,
prichádza k nám v tomto čase;
niet iného Pána, v Ňom je
milosť daná,
aká radosť, srdca žiadosť
naplnená
stavom Jeho poníženia.

2. Vítam Teba, Spasiteľa
a Božej pravdy Učiteľa,
len Ty z hriechu vyslobodíš;
Božiu vôľu učíš poznať,
jediný mojej viery základ,
po cestách pravdy ma vodíš;
keď skončím časnú púť,
nedáš mi zahynúť,
buď Ti chvála
i česť vzdaná
neskonalá,
že ma chceš k sebe privinúť.

3. Človeče, neboj sa zlého!
Vykupiteľa máš mocného,
v zápase s hriechom pomáha;
aj s odvekým nepriateľom
víťazstvo je so Spasiteľom,
ktorý každé zlo premáha.
Spievaj žalm radosti,
sláva na výsosti
Hospodinu
za spasenie,
vykúpenie,
ktoré nám dal v Kristu Pánu!
