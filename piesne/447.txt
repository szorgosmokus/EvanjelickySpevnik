447.


1. Chcel by som, Bože,
Tvoju vôľu plniť,
v bázni pre Tebou
ustavične chodiť,
v živote celom
Krista nasledovať,
cnostne sa chovať.

2. Ty, ktorý poznáš
aj srdca tajnosti,
preskúmaj, či tak
mienim v úprimnosti,
bez pokrytectva,
či sa snažím stále
žiť Tebe k chvále.

3. Bázeň pred Tebou
ak ma bude vodiť,
po Tvojich cestách
neprestanem chodiť;
ak odbočím z nich,
odcudziac sa Tebe,
škodím sám sebe.

4. Keď viem, že stále
na mňa hľadíš, Pane,
tak mnohé zvody
k hriechu budú márne,
lebo mi hlas Tvoj
vo svedomí zneje:
Nečiň, čo zlé je!

5. Daj chuť i silu
k čineniu dobrého!
Hoc zožnem posmech
od človeka zlého;
po Tvojich cestách,
ako dieťa verné,
kráčať chcem pevne.

6. Ty na hodnosti
človeka nehľadíš
a podľa skutkov
každému odplatíš:
spása a milosť
čaká Tvojich verných,
trest však neverných.

7. A keď raz časný
život svoj dokonám
a v pravej viere
v Ježiša zotrvám,
smrti ma zbavíš,
prijmeš do radosti
tam vo večnosti.
