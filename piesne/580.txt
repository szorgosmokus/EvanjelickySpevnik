580.


1. Ó, plesaj, cirkev! Teš sa
dnes!
Žalm chvály, vďaky zápal
vznes
k nebesám v obeť Pánu!
On sprevádzal ťa posaváď,
On prial ti, čo svet nezná dať,
štít držal na ochranu.
Sláva! Sláva!
Česť i chvála neskonalá buď
Mu za tie
dary lásky prebohaté!

2. Aj, stý rok práve pomíňa,
čo stojí táto svätyňa
k cti Jeho posvätená.
Sto liet! A predsa trvá nám
nezvratne k duší potrebám,
kde dôjdu nasýtenia.
Chvála! Chvála!
Česť i sláva, vďaka pravá buď
Mu stále:
Že budovať dal na skale!

3. On otcom našim vlieval síl,
On si ich v službu posvätil:
Tak zmohli neresť, prieky.
Dnes sto liet tu Mu zvučali
ich prvé slávochorály
skropené slzou vďaky.
I my s nimi
rovným citom stojme pri tom:
vďaka vrelá
Hospodinu za zdar diela!

4. Nie krivda, zvoľa, úrazy –
Duch Kristov večne víťazí
i zhladí každú vinu.
Čo pravdy duchom počaté,
tie diela platia bohaté
a nikdy nepominú!
Ten duch je ruch,
ktorý zmorí temné zbory, húf
však pravdy
malý k sláve doprevadí.

5. Pamiatka tých nech vzácna
je,
ktorých práca a kropaje,
nám stan ten vydobyli!
Ach! Všetci v hrobný zašli
taj; –
Nie! V nebo pred Tvoj
obličaj;
nuž blaž ich, Kriste milý;
I nás tak spas!
Priveď k sebe, kde k velebe
Tvojej v druži
cirkev svätých zbožne slúži!
