347.


1. Chváľte Hospodina,
Darcu štedrej milosti,
vy Jeho rodina,
spoločne v úprimnosti:
chváľte Ho, anjeli,
nebeské bytosti,
každý tvor na zemi,
aj ten na výsosti.

2. Chváľte Ho nebesá,
mocného svojho Kráľa,
nech všetko zaplesá,
len Jemu patrí chvála.
Chváľ Ho, slnko jasné,
ty prameň jasnosti,
aj vy, hviezdy krásne,
v nebies, velebnosti.

3. Kresťania, chváľme Ho
piesňami a žalmami,
v súzvuku radostnom
s nebeskými hymnami;
na nebi, na zemi
s najväčšou velebou,
svet, Bohom stvorený,
chváľ Pána nad sebou!
