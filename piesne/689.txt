689.


1. Mysli na súd, lebo je istý,
súd Boží, čo raz nastane,
keď Pán príde, jak Písmo istí,
a keď nebo slávou vzplanie;
by si došiel zmilovania,
daj sa na cestu pokánia.

2. Mysli na súd, Sudca je
prísny,
nuž vždy proti hriechu bojuj;
akže stojíš, nebývaj pyšný,
dbaj s bázňou o spásu svoju,
z činov i slova každého
vydáš počet dňa súdneho.

3. Mysli na súd času každého,
nečakane Tvoj Pán príde;
priprav si lampu bdenia
svojho,
o polnoci Ženích vyjde;
ak zdriemneš, dvere zatvorí
a nikto ich neotvorí.

4. Mysli na sú i v pokušení,
keď diabol a svet chcú ťa
zviesť,
aby si nebol premožený,
neprivolal na seba trest;
súd Pánov nech od každého
odradí ťa činu zlého.

5. Mysli na súd, keď žiješ
v šťastí,
ochotne biedu odstraňuj,
skloň sa k tým, ktorú
v nešťastí,
zverené hrivny zveľaďuj.
Kto mnoho prijal, od toho
požadovať budú mnoho.

6. Mysli na súd, keď k smrti
stonať
budeš, a zmier sa s blížnymi,
aby si tíško mohol skonať,
a so všetkými vernými
v sláve Otca nebeského
pokoja došiel večného.
