248.


1. Radosť moja, potešenie,
Láska moja, Ježiš môj,
viera, nádej a spasenie,
vzácna milosť a pokoj!
K Tvojim nohám kľakám
vďačne,
Teba milujem srdečne;
v modlitbách Ti ďakujem,
vzývam Ťa, zvelebujem.

2. Cesty moje osvecuješ
vierou v Otca milosti,
láskavo ma posilňuješ,
podopieraš v žalosti,
Ty si štít môj v pokušení,
potešuješ odpustením,
pred každým zlom ochrániš,
večnú radosť pripravíš.

3. Keď som sa Ťa hriešne
spustil,
márnotratne blúdil som,
Ty si ma z očí nespustil,
láskavým volal hlasom,
svojím slovom milostivým
vrátil ma k prameňom živým,
aby som sa občerstvil,
srdcu svojmu uľavil.

4. Čo ma od Teba odlúči?
Keď Teba mám, všetko mám!
Nech ma skúška, bolesť mučí,
vernosť Ti vždy zachovám.
Tebe slúžiť – moja sláva,
ktorá verným sa dostáva;
v tej pravde pevne stojím,
že si Pastierom mojím.

5. S Tebou sa už neobávam
života ani smrti,
ja mnoho od Teba čakám,
omnoho viac dáš mi Ty,
keď hodina mi nastane,
povoláš ma k sebe, Pane,
podáš veniec večnosti
v neskonalej radosti.
