171.


1. Ako čerstvú vodu hľadá
jeleň v letnej páľave,
tak Svätého Ducha žiada
duša v každej únave,
veď bez jeho pomoc
ku spáse v nás niet moci,
veriť v Krista síl nemáme,
mŕtvi v hriechoch zostávame.

2. Duch Svätý je Utešiteľ,
Otec a Syn Ho dáva,
On je najlepší Učiteľ,
v Ňom božská múdrosť pravá,
čo Pán Ježiš hovoril,
dokiaľ v ľudskom tele žil,
to Duch svätý vyučuje,
tak vo viere upevňuje.

3. Duch svedčí z Písma
svätého,
ako Boh svet miloval,
že Syna svojho milého
jednorodeného dal.
V Ňom má veriaci v Neho
dar života večného,
veď neprišiel svet odsúdiť,
ale hriešnikov vykúpiť.

4. Mnohé vzácne slová Pána
Duch Svätý nám predkladá,
ktoré nás pred bludmi
chránia,
a v Kristu od nás žiada,
aby sa v duši každej
viera, láska a nádej
vždy viacej rozhojňovali,
v život dosvedčovali.

5. Ó, príď i k nám, Duchu
Svätý,
bože mocný a pravý,
v Trojici jednej podstaty,
hoden rovnakej slávy,
posväcuj a spravuj nás
teraz i v posledný čas,
otvor svojich darov prameň
na naše spasenie. Amen.
