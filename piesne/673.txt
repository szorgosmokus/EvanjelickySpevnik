673.


1. Všetci ľudia umrieť musia,
telo zvädne ako kvet,
všetky tvory smrť okúsia,
prach sa k prachu vráti späť;
telo hoci pochované
(spopolnené)
z moci Tvorcu z hrobu vstane,
verným dá Pán z milosti
život večný v radosti.

2. Božiu vôľu rád vyplním,
keď ma k sebe pozve Pán,
za Ježišom pôjdem mojím
cez tmavého hrobu stan,
lebo v ranách Krista Pána
spása mi je prichystaná:
Tvoja smrť, môj Ježiši,
strach zo smrti utíši.

3. Viem, že Kristus umrel za
svet,
ziskom mi je smrť Jeho,
inej cesty ku spáse niet,
vďačne idem z časného
sveta zloby, púšte prázdnej,
teším sa na nebo krásne,
kde je večnej lásky žiar,
Boha uzriem tvárou v tvár.

4. Tam, kde skvie sa v jase
zlatom
Jeruzalem, Pánov hrad,
chválospev znie v zbore
svätom,
vládne Kristus Pán, môj Brat;
radosť, nehynúci pokoj,
večný raj, to šťastný deň môj,
zmizne noc i smrti sen,
svitne, nový večný deň.
Príprava na smrť
