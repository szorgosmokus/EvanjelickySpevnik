570.


1. Tam z diaľnych sveta
krajov,
kde mráz je, sneh a ľad i od
palmových hájov,
kde slnko vie tak hriať,
cez more, lesy, stráne
znie mocne Boží hlas,
že slovo Božie máme
rozsievať v každý čas.

2. Kresťania, keď sa hlása
nám slovo života,
dbajme, nech príde spása
tam, kde je temnota,
nech svetlo pravdy svieti
a tmy ustupujú,
nech všade Božie deti
Krista oslavujú.

3. Nech každý obeť dáva,
jak vdova chudobná
a plniť neprestáva
ten rozkaz od Pána;
nech chráni cirkev svätá,
čo jej je zverené,
učí národy sveta,
jak prijať spasenie.

4. Ó Pane, ktorý stále
máš cirkev v ochrane,
spravuj stádočko malé,
plň sľuby nám dané,
ráč krásnou palmou mieru
celý svet ozdobiť,
posilňuj našu vieru,
kráľovstvo Tvoje príď.

5. Ó Duchu Svätý, milý,
Ty nás požehnávaj,
dávaj pomoci, sily
a s nami zostávaj,
nech nikdy nevyhasne
nám v srdciach svätý žiar,
až kým po púti časnej
uzrieme Tvoju tvár.
Práca a mier
