413.


1. Deň nedeľný sa končí zas,
chváľme Boha večného,
nech Mu prináša každý z nás
obeť srdca vďačného
za nesmierne dobrodenie,
za vzácne chvíle nedeľné.

2. U Teba je vždycky hojná
verná pomoc i rada,
čuj, prosím, môj hlas a slová,
daj mi, čo duša žiada:
Nech Teba, Boha večného,
verne ctím času každého.

3. Kým iné dni v týždni
trávim v povinnostiach
a prácach, dnes len Tvoje
meno slávim, duch sa k Tebe
obracia; Ty sväté dielo si
konal, svoje slovo zvestovať
dal.

4. Vykupiteľ všetkých ľudí,
naša chvála Ti zneje,
že si nás opäť povzbudil,
posilnil nám nádeje,
slovom svojím nás potešil,
napomenul i polepšil.

5. Keď ku spánku sa uložím,
a sen sadne na oči,
do rúk Tvojich seba vložím,
anjel Tvoj ku mne vkročí,
veď pravica Tvoja chráni
tých, čo Tebe sú oddaní.

6. Ak zajtra mám v zdraví
povstať, ďalej zostať nažive,
verím, budeš mi pomáhať
Tebe slúžiť horlive
až do mojej smrti, Pane,
amen, iste tak sa stane.
