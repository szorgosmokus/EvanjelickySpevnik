354.


1. Oslavuj, cirkev, Pána,
spievajme, kresťania,
nech z nášho srdca znova
znie pieseň velebná,
za krásu Jeho diela
spievaj Mu celá zem,
oslavuj Stvoriteľa,
veleb Ho každý deň.

2. Oslavuj, cirkev, Pána,
Boh svetu Syna dal
a nás v Ňom si oddávna
navždy zamiloval,
On krížom a ranami,
smrťou a vzkriesením
otvoril nebies brány,
obdaril spasením.

3. Oslavuj, cirkev, Pána,
že Boh Duch Svätý nás
posväcuje a dáva
vo viere v Krista rásť.
Ó kiežby každý cítil
sväté pôsobenie,
veľkú moc z Jeho výšin,
čo zmeniť srdce vie.

4. Oslavuj svojho Pána,
ľudské pokolenie,
v Ňom nám je milosť daná,
isté vykúpenie.
On s nami je každý čas
od našej mladosti,
sprevádza a nikdy nás,
svoj ľud, neopustí.
