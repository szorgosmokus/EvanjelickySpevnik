146.


1. Slnko svetlom nádherným
zaháňa noc tmavú,
Kristus svojím vzkriesením
zjavil Božiu slávu.
A tým nám život dal,
otvoril nebesá, každý nech
zaplesá!

2. Česť Mu, že smrť
premohol a že isto vieme:
život všetkým vymohol,
vzkriesení budeme:
v deň slávy nás zbaví
porušiteľnosti,
prijme do večnosti.

3. Česť Mu, lebo veríme,
že duch neumiera,
hoc sa na prach zmeníme,
svedčí naša viera: človek sám
Ducha chrám účastný je
slávy, Boží obraz pravý.

4. Česť Mu, mocne že svedčí
o víťazstve pravdy,
že Jeho sväté reči
majú platnosť navždy.
Zlobu, klam
zdolá Pán,
to jasne uzrieme,
keď na súd prídeme.

5. Česť Mu, že mám
svedectvo,
že dobrý nezhynie,
a že slávy dedičstvo,
ho iste neminie;
ale zlí,
bez lásky,
čo išli zlou cestou,
tí neujdú trestu.

6. Česť Mu, že nádej máme,
v láske založenú,
v nej dosiahneme, vieme,
odmenu sľúbenú;
a tam raz
v sláve zas
milých uvidíme,
po ktorých túžime.

7. Keď sa tento časný svet
napokon pominie,
daj nám, Pane, uvidieť,
čo teraz veríme:
sám cestou
nebeskou
priveď nás z milosti
tam do blaženosti.
