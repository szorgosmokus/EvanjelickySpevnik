44.


1. Kristus, Kráľ náš tichý,
v pokore prichádza;
dbajme, nech aj u nás
pokoru nachádza;
celým srdcom Ho privítajme,
vrúcne Ho chváľme,
vrúcne Ho chváľme!

2. Potešme sa všetci
hriechom zotročení,
lebo sa narodil
Mesiáš sľúbený;
viera v Neho i svet premôže,
aj nám pomôže. :/:

3. K pýche nech nezvádza
bohatstvo, nadanie,
nežiada Pán zlato,
ale chce pokánie;
žime cnostne v spravodlivosti;
Jemu k chvále, cti. :/:

4. Ježiša z Betlema
s dôverou prijmime,
že sa nám narodil
vďaku Mu vzdávajme,
pred Ním v pokore sa
skláňajme,
Jeho vzývajme. :/:

5. Otca na nebesiach
všetkým nám zvestuje,
istotu spasenia
len On nám daruje;
ó, buď Mu za to bez prestania
chvála vzdávaná! :/:
