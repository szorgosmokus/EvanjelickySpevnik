614.


1. Blažený ten, ktorý vykročí
na cestu viery od mladi,
a život v tom zemskom údolí
si kvetmi lásky vysadí,
z tej cesty sa neuchýli,
až kým nezastane v cieli.

2. Ten kráča vždy k väčšej
radosti,
aj cez skúšky, napreduje,
nadobúdajúc vedomosti,
vieru skutkom dokazuje,
nad pokušením sa snaží,
s Božou pomocou víťaziť.

3. Tak plynú jeho dni
radostne,
a míňajú sa mu časy.
Nad mladosťou nelká
žalostne,
keď staroba sa ohlási,
aj vtedy vo svojom žití,
mladých rokov vôňu cíti.

4. Je ozdobou svojich
rodičov,
má ich hojné požehnanie,
a keď tiesnení sú chorobou,
stará sa o nich oddane.
Ak sám trpí v ťažkom kríži,
s dôverou sa k Bohu blíži.

5. Zrie k nebu, kde v stálom
plesaní
Boh veniec slávy mu vije,
kde bez žiaľov a nariekaní
ľud Ním vykúpený žije.
Pane Bože, dostať sa tam,
prosíme Ťa, pomáhaj nám.
