664.


1. Kto pozná čas, keď
dokonať mám?
Dni plynú, príde po mňa
smrť,
vždy blízka je a nečakaná,
náhle ma môže zastihnúť.
Refr.: Kriste, pre rany
nevinné,
buď pri mne v smrti hodine.

2. Do večera sa často zmení,
čo bolo včasne za rána.
Dokiaľ som živý tu na zemi,
hrôza zo smrti ľaká ma.
Refr.:

3. Nevzdiali ma od Krista
môjho
život, smrť, pokoj ani boj,
dám svoje ruky do rán Jeho,
vyslovím: Pán môj a Boh
môj.
Refr.:

4. Obliekol som sa v svätosť
Krista
pri krste, to je slávna vec,
prijal ma Pán Boh, pravda
istá,
miluje ma ako Otec.
Refr.:

5. Kristovo telo som požíval,
krv Jeho mal som za nápoj,
On vo mne, ja v ňom som
prebýval,
som Jeho, On je Pán Boh
môj.
Refr.:

6. Nuž, príď, smrť, večer a či
ráno,
som s Kristom, viac sa
nebojím,
preveď ma k radosti cez
žalosť,
však s pravou vierou
obstojím.
Kriste, pre muky nevinné,
buď pri mne v smrti hodine.
