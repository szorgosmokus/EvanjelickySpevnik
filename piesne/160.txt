160.


1. Kriste, Spasiteľu náš,
v Tebe duch náš plesá,
že si slávne s triumfom
vstúpil na nebesá.

2. Vďaky Tebe vzdávame,
vrúcnu česť a chválu,
Kriste, víťaz udatný,
najslávnejší Kráľu!

3. Ty si slávne dokonal
vykúpenia dielo,
žehnáš, chrániš, spravuješ
cirkev – svoje telo.

4. Panuj, kraľuj, Kriste náš,
aj v diaľavách sveta,
daj nech všade zvíťazí
láska Tvoja svätá.

5. Ráč nás Ty sám, Kriste náš,
mocne tiahnuť k sebe,
ta, kde Ty sám kraľuješ:
v krásne, slávne nebe!
