103.


1. Ó Ježiši, Kráľu tichý
za nás ukrižovaný,
čuj sŕdc našich prosby,
vzdychy,
v každej chvíli buď s nami.
Keď nadíde bôľu deň,
Golgotu nám pripomeň,
by sme v Tvojom kríži mali
zdroj síl stály v časnom žiali.

2. Ty si príklad služby, lásky,
drahý Pane Ježiši,
za nás kríž si niesol ťažký,
ba aj zomrel na kríži.
Pomáhaj nám, Pane náš,
slúžiť blížnym v každý čas,
tak za Tvoju bolesť mnohú
vzdávať chválu Tebe – Bohu.

3. Podstúpil si bolestnú púť,
Kriste, Knieža pokoja,
hľadať pokoj aj nás povzbuď,
chráň hrôz, bojov, rozbroja.
V srdciach zažni lásky plam,
vierou duše naplň nám,
nádej posilň, že pre svoj kríž
nebies bránu nám otvoríš.
