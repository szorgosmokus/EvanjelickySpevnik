674.


1. Bože, Pane večnosti,
Ty ma obživuješ,
a v rozličnom zármutku
k sebe pozdvihuješ,
svietiš a ma zahrievaš
viac, než slnko hreje,
Ty radosť pokoj dávaš
a kriesiš nádeje.

2. Pán života zasľúbil,
že večne neumriem,
a po smrti do Jeho
slávy sa dostanem,
On, ktorý život nám dal,
aj ho opatruje
a v Kristu z temna hrobu
mŕtvych oživuje.

3. Žiť budem vo večnosti,
z toho sa radujem
aj nad hrobom radostne
Boha oslavujem.
Viem, komu som uveril,
verím sľubom Božím,
nezahyniem, hoc´ telo
do hrobu sa vloží.
