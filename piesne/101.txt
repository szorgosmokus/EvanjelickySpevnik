101.


1. Noc pokryla tiché stráne,
mesiac ukrýva sa v tmách,
drahý Kriste, v Getsemane
modlíš sa na kolenách,
kropaj potu steká z čela,
duša na smrť zosmutnela.

2. Unavení učeníci
zdriemli vážnej vo chvíli,
Ty však cítiš bolesť v srdci,
prosíš: Otče môj milý,
odvráť kalich utrpenia,
plný horkosti až do dna.

3. Nikto nebdie s Tebou,
Pane,
horký kalich piješ sám,
predsa prosíš odovzdane:
Otcova sa vôľa staň!
Podstúpiš kríž, umučenie,
všetkým hriešnym na
spasenie.

4. V duchu s Tebou bdiem,
Pane môj,
opustený, súžený,
Srdca môjho rany zahoj,
keď som smutný, skľúčený,
a keď moja smrť nastane,
priviň si ma k sebe Pane!
