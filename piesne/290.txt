290.


1. Kriste, Ty si ustanovil
sviatosť Krstu svätého,
učeníkom si uložil,
ísť do sveta celého,
by o Tebe svedčili
a národy krstili:
v meno Otca nebeského,
Syna i Ducha Svätého.

2. Krst svätý nás očisťuje
od hriechu dedičného,
z večnej smrti zachraňuje
úprimne veriaceho;
kto Krst svätý prijíma,
v Kristu večný život má,
z vody, z Ducha je zrodený,
Kristom Pánom vykúpený.

3. Majme stále na pamäti:
Boh nás prijal za svoj ľud,
žime ako Jeho deti,
ktoré vedie Svätý Duch,
hriechov sa vystríhajme,
skutky lásky konajme,
Duchom Božím obnovení,
s Pánom v krste zjednotení.
