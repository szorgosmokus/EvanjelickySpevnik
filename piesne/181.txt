181.


1. Zošli Ducha Svätého
nám, Bože láskavý,
nech On srdce každého
na dobré pripraví,
by medzi nás nevstúpil
duch odporný Tebe,
aby nikto neblúdil,
neškodil sám sebe.

2. Tvoj Duch nech osvecuje
ducha, zmysly naše,
srdcia nám posväcuje,
vedie k večnej spáse,
učí pravej múdrosti,
čo pochádza z neba,
aby sme v úprimnosti
milovali Teba.

3. Tvoj Duch nech nás do
pravdy
Kristovej uvedie,
lebo lož, klam, hriech každý
len do skazy vedie;
dar rozumu zdravého,
čo si nám ráčil dať,
na česť Tvojho svätého
mena daj užívať.

4. Duchu Svätý, potešuj
človeka hriešneho
a zomdlenú občerstvuj
myseľ skľúčeného,
posilňuj nás milosťou,
pevné srdce stvor v nás
obdar viery stálosťou
na celý život náš.
Svätá Trojica
