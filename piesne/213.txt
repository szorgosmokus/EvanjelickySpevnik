213.


1. Svätým dňom je Pánov
deň,
Hospodina chváliť chcem,
veď On ten deň oddelil,
požehnal a posvätil;
aj ja prácu odkladám,
celý sa Mu oddávam.

2. Ticho vôkol, svätý čas,
z neba Otcov volá hlas:
Hladní smädní, poďte sem,
nasýtiť vás všetkých chcem,
vaše túžby dobre znám,
mannu z neba pošlem vám.

3. Volá nás aj Boží Syn,
hoci máme mnoho vín;
láskavo znie Jeho hlas,
veď On vylial krv za nás,
spasenie nám vydobyl,
v nebi miesto pripravil.

4. Duša moja, poď aj ty,
požehná ti Boh Svätý.
Poď k prameňu milosti,
zhojí tvoje bolesti.
Láskou Krista Ježiša
útrapy sa utíšia.

5. Príď, ó Duchu Svätý,
k nám,
kroky naše spravuj sám,
srdce svetlom obdaruj,
od zlého nás zavaruj,
kým budeme s anjelmi
tam sláviť deň nedeľný.
