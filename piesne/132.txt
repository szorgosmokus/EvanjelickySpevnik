132.


1. Ja viem, že žije Ježiš môj,
veľkej radosti je to zdroj!
On žije, hoci mŕtvy bol,
vstal z hrobu a smrť premohol.

2. On žije, i ja budem žiť,
hriechy mi ráčil krvou zmyť.
Vedie ma cestou časnosti
a dáva nádej večnosti.

3. On žije, so mnou zostáva,
v Ňom svetlo pravdy
poznávam.
Svieti mi v celom živote,
chráni ma v svoje dobrote.

4. On žije, Strážcom je mojím,
s Ním v každej búrke obstojím.
Úzkosti srdca ma zbaví,
v súžení, kríži uľaví.

5. On žije, verím len v Neho
nebudem dúfať v iného.
Ja viem, že žije Ježiš môj,
stálej radosti On je zdroj.
