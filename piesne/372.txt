372.


1. Chvála buď na výsosti
Otcu láskavému, že sme opäť
v čerstvosti v túto chvíľu
rannú v dobrom zdraví
povstali, keď vzdialila sa noc,
by sme Mu ďakovali za
ochranu, pomoc.

2. Prosíme Ťa úprimne, Pane
Bože svätý, opatruj nás vždy
verne v živote i v smrti, chráň
nás aj to, čo máme, cirkev,
ľudí všetkých, daj, nech dobre
konáme, varuj od ciest
bludných.

3. Daj nám zdravie, chuť
k prácam, rozmnož svornosť,
pokoj, odstráň, čo škodí
srdciam, choroby a rozbroj,
aby sme sa vždy verní
skutkom dokázali, v službe
a povolaní nikdy nesklamali,

4. Ty si vínny kmeň, Pane,
a my ratolesti, daj, nech stále
vzrastáme v pravej
nábožnosti; Duchom svojím
požehnaj práce Ti na chválu,
konečne nám radosť daj
v nebi neskonalú.
