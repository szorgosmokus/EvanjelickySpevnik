441.


1. Ach, či divne nakladáš
s nami
v nesmiernej, Kriste,
múdrosti,
raz sýtiš horkými biedami,
raz ochutnať dáš sladkosti,
raz prísny a trestajúci,
a zas nežne milujúci.

2. Zamieňaš často ľahké
ťažkým,
radosť i žalosť posielaš,
niekedy skrývaš tvár pred
každým
a krížom často nás skúšaš,
či aj veci nepríjemné
odovzdane prijať vieme.

3. Ty, Pane, vieš, že ako deti
za tým, čo chutí, túžime,
že horké uzdravujú lieky,
na to neraz nemyslíme,
nám iba sladkosť lahodí,
myslíme, že horkosť škodí.

4. Neraz som volil cesty
mylné,
nechápal Tvoje zámery,
môj Pane, prosím, skloň sa ku
mne,
čuj vzdychy aj slabej viery,
čo pošleš, prijmem pokorne,
bez reptania a nie vzdorne.

5. Zo srdca ďakujem Ti,
Pane,
za láskavé zachádzanie,
veď slúžili mi ku záchrane
bieda i ponižovanie,
našiel som zmysel i v kríži,
ktorý ma k Tebe priblížil.
