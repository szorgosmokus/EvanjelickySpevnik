338.


1. Buď chvála Tebe, Bože
náš, vzdávaná vrúcne v každý
čas, Otcu aj Synu milému,
ako i Duchu Svätému.

2. Ty verne sa o nás staráš,
čo treba z lásky nám dávaš,
otcovsky nás opatruješ,
celé stvorenstvo miluješ.

3. Daj, by sme Ťa poslúchali
a k Tebe sa priznávali,
ku Otcovi láskavému,
k Pánovi dobrotivému.

4. Ty nikoho neodmietaš,
hriešnych na milosť prijímaš;
každý, kto činí pokánie,
dosahuje zmilovanie.

5. Pre Tvoju smrť, Kriste
Pane, odpusť nám hriechy
spáchané, nech minie nás
večný plameň, ó zachráň nás,
Kriste. Amen.
