43.


1. Keď sa Kristus narodil,
anjelský chór hlaholil;
vrúcne Bohu spievali,
Pána oslavovali.
Refr.: Ľudské telo Boh prijal,
v Kristu človekom sa stal,
v Ňom nám večnú spásu dal.

2. Pastieri betlehemskí
počuli spev anjelský:
Pánovo narodenie
ľuďom je na spasenie.
Refr.:

3. V nočnej chvíli pastieri
Pána nášho hľadali;
v Betleheme našli Ho
v jasliach položeného.
Refr.:

4. Najdrahší ten Boží dar,
ktorý nám Boh z lásky dal,
chváľme v bázni synovskej,
hľaďme k sláve nebeskej.
Ľudské telo Boh prijal,
v Kristu človekom sa stal,
v Ňom nám spásu večnú dal.
