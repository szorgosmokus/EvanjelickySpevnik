527.


1. Prečo sa toľko rmútiš,
milá moja duša?
Prečo s vierou nehľadíš
na Pána Ježiša?
Čakaj len na Neho,
On s tebou dobre mieni,
časom svojím premení
žiaľ srdca smutného.

2. Veď neopustí nikdy
človeka slabého,
ktorý deň čo deň hľadí
s dôverou na Neho,
keď aj divne vedie.
Preto sa však neľakaj,
na Jeho pomoc čakaj,
On ťa z bied vyvedie.

3. Na Neho smelo môžeš
vždycky sa spoľahnúť;
mnoho dobrého prijmeš
naďalej z Jeho rúk,
lebo čo nám chce dať,
tomu nik nezabráni,
márne tú také snahy,
čo chce, musí sa stať!

4. Preto Jemu samému
navždy sa oddávam,
Jemu a nie inému
byť milým si žiadam;
verím, že najlepšia
je svätá Jeho vôľa,
kiežby aj mojou bola
do konca života!

5. Kým som, Pane, na svete,
Tebe dôverujem,
a Tvoje meno sväté
vzývam, zvelebujem
a potom aj v nebi,
kde ma prijmeš z milosti,
budem v dokonalosti
večne Ťa velebiť.
