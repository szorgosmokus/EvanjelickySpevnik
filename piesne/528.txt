528.


1. Strašná búrka keď tiahne,
ťažké mračná zo všetkých
strán,
všetko v strachu keď vädne,
že sa zatmel nebeský stan,
Ty bdieš však, Hospodine,
veď si Pánom neba, zeme,
o tom nepochybujeme,
ani v strachu hodine.

2. Tak i ja, keď sa valia,
ach, na mňa mračná nerestí,
zovšadiaľ bez prestania
v tomto údolí bolesti,
dúfam v Teba, Otče môj,
verím, že ma neopustíš,
čokoľvek na mňa dopustíš,
len nech so mnou je Duch
Tvoj.

3. Moje búrky sú môj kríž,
nedostatok i nemoci,
čo ma tlačia k zemi níž,
nepokoj vo dne i v noci.
Ale k Tebe keď zrak svoj
v modlitbe vrúcnej obrátim,
nová sila sa mi vráti
a s ňou potešenia zdroj.

4. Ach, nedajže mi zúfať,
Bože môj, v ťažkom trápení;
zmužilo daj vytrvať
i v najväčšom pokušení,
viem, že všetko spravuješ,
aj keď raníš, liečiš zase,
Ty pomáhaš v každom čase,
v mnohých búrkach, kríži
tiež.
