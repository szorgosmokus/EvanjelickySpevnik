90.


1. Jezu Kriste, Pane milý,
Baránok Boží nevinný,
dal si, dal si na kríž ruky
svoje za mňa, za mňa
a za hriechy moje.

2. Plač nad ním, človeče
biedny; pozri, ako milosrdný
Ježiš :/:smrti v tvár sa díva,
slnko:/: svoj jas vo tmách
skrýva.

3. Pán riekol posledné slová,
sklonila sa Jeho hlava.
Matka :/:pod Ním žalostivá
stojí:/:, sotvaže je živá.

4. Opona, hľa, roztrhla sa,
zem v hlbinách zatriasla sa,
skaly :/:tvrdé sa pukali,
mŕtvi:/: z hrobov povstávali.

5. Kopijou Mu bok prebili,
krv a vodu vycedili.
Slza :/:z očí našich kanie,
zmiluj:/: sa nad nami, Pane!
