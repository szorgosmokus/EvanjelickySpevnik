280.


1. Bože, Tvoje slovo sväté
skryté bolo dlhý čas,
až nám zaznel opäť jasne
o milosti Tvojej hlas,
čo s inými apoštolmi
Pavel od Tebe prijal,
buď Ti chvála neskonalá,
že si nám to poznať dal.

2. Keď nám, Bože, svetlo
Tvoje
v slove svieti už jasne,
prosíme Ťa, tých netrestaj,
ktorí dosiaľ žijú v tme,
a radami len ľudskými
časný život spravujú,
daj im poznať pravdu slova,
by ušli zatrateniu.

3. Kto chceš pravé meno
drahé
kresťana stále nosiť,
musíš zjavne vierou pevne
s Kristom Pánom sa spojiť;
tak dúfaním, milovaním
i životom dosvedčiť
pravdu slova, ktorá trvá
a príkladne učí žiť.

4. Slovo Tvoje, Pane, to je
prevzácny dar milosti,
kto ho prijme, ten dobre vie
o pokoji, radosti,
v tom pokoji on obstojí:
Ktože mu ho môže vziať?
Slovu Tvojmu presvätému,
ktože môže odolať?

5. Pane, prosím, pomôž
svojim
z každej biedy, úzkosti;
daj, nech Tvoje slovo sväté
majú v stálej vážnosti,
nech mu veria, aj ho plnia;
ó, prijmi ich na milosť.
Vrúcne žiadam, v nebi daj
nám
večnú slávu a radosť.
