445.


1. Dopraj mi s Tebou
prebývať, Kriste Ježiši,
radovať sa večne s Tebou
v nebeskej ríši,
v nebeskej ríši.

2. Ty si Pán, Syn Boží svätý,
Vykupiteľ môj
a ja nehodný a hriešny,
služobník som Tvoj,
služobník som Tvoj.

3. Vždy keď o Tebe rozjímam
cítim v srdci žiaľ,
že som Ťa pre svetskú
márnosť
nie vždy miloval,
nie vždy, miloval.

4. Ty si nad všetky poklady,
čo sú na svete,
ja len v Tebe, Ježiši, mám
poklad v živote,
poklad v živote.

5. Nadarmo ma k sebe vábi,
priťahuje svet,
väčšej slávy, spokojnosti
mimo Teba niet,
mimo Teba niet.

6. Amen, Amen drahý Pane,
veď ma k večnosti,
aby som s Tebou prebýval
v stálej radosti,
v stálej radosti.
