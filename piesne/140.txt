140.


1. Kristus žije, život náš,
naše svetlo, naša nádej!
Aj keď telo zotlie raz,
s Ním však budeme žiť ďalej
tam, kde smrti viacej niet,
kde nám kvitne spásy kvet.

2. Hoci ťažké bremená
na nás kladie život časný,
z Ježišovho vzkriesenia
máme silu, údel šťastný:
Tvoje vzkriesenie, Kriste,
to potvrdzuje iste.

3. Hoci často klesáme,
krehkí sme, hriech v nás
prebýva,
vrúcne k Bohu voláme,
aby v srdci viera žila,
keď raz telo hrob skryje,
nech náš duch s Kristom žije.

4. Pochybnosť nás nemýli,
aj keď všetci raz umrieme,
ak v svätosti sme žili,
s Pánom večne žiť budeme.
Základ spásy máme v Ňom,
v Kristu živom, vzkriesenom.

5. Hospodine, sláva Ti,
že si vzkriesil svojho Syna,
vieru nám nič nezvráti,
vieme: Tvoja sme rodina;
večný život si nám dal,
prijmi našu obeť chvál.
