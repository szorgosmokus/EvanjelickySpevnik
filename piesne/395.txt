395.


1. Z celého srdca svojho
hneď zrána ďakujem,
Bože spasenia môjho,
Teba oslavujem,
že si ma od zlého
ochránil tejto noci
zo svojej božskej moci
pre Syna milého.

2. Hoc nezaslúžil som si
milosti Tvojej dar,
pokojne spal som v noci,
zdravý som ráno vstal.
Vyznávam Ti hriechy,
kajúcne ich ľutujem,
polepšenie sľubujem,
daj srdcu útechy.

3. Prosím Ťa, Otče milý,
dnešný deň požehnaj,
do práce mi daj sily,
od zlého zachovaj
mňa i všetko, čo mám,
s rodinou moju zostaň;
na Teba, môj Boh, môj Pán,
sa celkom spolieham.

4. Nech ma Tvoj svätý anjel
i dnes ochraňuje
a Ježiš, verný Priateľ,
tak ma usmerňuje,
aby som nezblúdil
od Jeho pravej cesty
do hriechov a nerestí,
tak duši neškodil.

5. A napokon, keď z mŕtvych
v deň súdny povstanem,
do príbytkov nech Tvojich
sa, Bože, dostanem,
kde trvá večný deň,
tam česť a chválu vzdám Ti,
Boh Otec, Syn, Duch Svätý
až naveky. Amen.
