286.


1. Svetlo sveta, osvieť ma,
aby som sám seba poznal
aj Teba, môjho Otca,
ktorý ma za syna prijal,
aby život môj v časnosti
bol prípravou do večnosti.

2. Slovo Tvoje pravda je,
pomôž mi ho správne chápať,
učiť sa, čo zvestuje,
by som vedel rozoznávať,
čo mi slúži na spasenie,
a čo je na zatratenie.

3. Dopraj mi, nielen správne
porozumieť Tvojmu slovu,
ale pomôž aj zjavne
nastúpiť na cestu novú.
Kiež nemusím vyznať
s plačom,
že som bol len poslucháčom.

4. Pomáhaj mi každý deň
rásť v poznaní Tvojho slova,
nech ho dobre chápať viem,
do srdca ho vkladám znova,
zbav ma všetkých
pochybností,
pýchy a povýšenosti.

5. V Tvojom svetle, Pane, daj
vidieť mi cieľ večnej slávy,
a poznávať pomáhaj,
že šťastný je ctiteľ pravý,
ktorý po večnosti túži,
Bohu a nie hriechu slúži.
