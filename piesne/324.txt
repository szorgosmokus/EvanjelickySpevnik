324.


1. Ach, sladké slová pre ľud
hriešny
do srdca môjho vnikajú,
hoc tým, čo sú na skutky
pyšní,
sa pohoršlivými zdajú,
z nich srdce moje radosť má,
Ježiš hriešnikov prijíma.

2. Hľa, pastier hľadá
neúnavne
i jednu stratenú ovcu,
aj mňa milosťou obdar, Pane,
a priviň ku svojmu srdcu,
nech láska Tvoja veliká
zachráni aj mňa hriešnika.

3. Aj žena peniaz svoj
stratený
kým nenájde, hľadá pilne,
hľadaj Ty mňa, som opustený,
zašiel som na cesty mylné.
Z prachu ma zdvihni
biedneho,
na milosť prijmi hriešneho.

4. Tvoj dobrý Duch ma ráč
sprevádzať,
kým dávaš život na zemi,
keď budem raz k Tebe
odchádzať
do zástupov vyvolených,
Ježiši drahý, prijmi ma,
kde Boh hriešnikov prijíma.
