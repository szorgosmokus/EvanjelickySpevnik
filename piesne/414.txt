414.


1. Deň odchádza, Ježiši,
zostaň so mnou!
Tvoj svetla lúč zažeň tmu
mojich hriechov,
vzíď vo mne, vzíď, Ty Slnko
milosti,
osvecuj ma aj v nočnej
temnosti.

2. Z celej duše vďaku Ti
vzdávam, Pane,
veď prijal som dnes Tvoje
požehnanie;
hoc často som Ťa plne
nechápal,
Ty správny smer si mojej
ceste dal.

3. Len jedna vec ma stále
zarmucuje,
že aj keď sa o dobro usilujem,
nemám dosť síl, som
nedokonalý,
v konaní som slabý a nestály.

4. Nuž, upokoj svedomie
moje, Pane,
hriech, diabol, svet ma vábia
neprestajne.
Ach, odpusť mi, že často
zviesť sa dám,
ľutujem to, úprimne sa kajám.

5. Obranca môj a Pastier
svojho ľudu!
Pokušenia ak premáhať ma
budú,
mocne ma stráž, veď v Tvojej
ochrane
nikdy sa mi nič zlého nestane.

6. Ty nedriemeš, i keď ja
odpočívam,
a preto Ťa, Ježiši, duch môj
vzýva:
Tvoj lásky lúč i v noci vo
mne vzíď,
deň odchádza – Ty ale
neodíď!
