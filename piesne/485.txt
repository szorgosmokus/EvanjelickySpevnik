485.


1. Bože, Ty poznáš cesty
ľudského života,
sprevádzaj na nich vždycky
nás Tvoja dobrota,
aby sme kráčali
dľa Tvojich prikázaní,
tak vieru po všetky dni
skutkom dokázali.

2. Nedopusť nám zablúdiť
na cestu hriešnikov
a skutky si obľúbiť
ľahkomyseľníkov,
nedaj ísť cestou zlou
za lakomstvom a pýchou,
za telesnou žiadosťou
a túžbou nečistou.

3. Duch Tvoj dobrý tak veď
nás
sťa po rovnej zemi,
dopraj žiť nám v každý čas
zbožne pred všetkými,
dokiaľ sme v časnosti,
nech v láske si slúžime
a Teba velebíme
v srdca úprimnosti.

4. Prosíme vrúcne Teba,
láskavý Ježiši,
Ty cesta si do neba
a Vodca najvyšší,
kiež nás slovo sväté
a pravá živá viera
na ceste podopiera
a ku spáse vedie!

5. Keď rozkážeš nám, Kriste,
dokonať naše dni
a na života ceste
príde ten posledný,
pomôž nám vykročiť
z domova pozemského
a v sláve nebeského
príbytku s Tebou žiť!
