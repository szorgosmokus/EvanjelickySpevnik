699.


1. Žiaľ, ešte neprišiel čas
víťazstva pre Sion,
ešte nezhromaždil nás
Hospodin pred svoj trón,
ešte cirkev zápasí
na bojisku sveta;
ak i neraz víťazí,
s posmechom sa stretá.

2. Ešte mnohé bremená
ľud Boží tu znáša,
oheň skúšok súženia
ešte neuháša,
ešte mu Boh nezložil
satana pod nohy,
na plecia mu naložil
ťažkostí kríž mnohý.

3. S plačom dobré semená
rozsieva ľud Boží.
Ochabujú ramená,
keď sa kúkoľ množí,
dobrú ale má snahu,
v nádeji pracuje,
že Boh jeho námahu
zdarom korunuje.

4. Boh pravdivý predsa je,
svoje sľuby splní,
hoci tu aj nežije
cirkev na výslní.
Verní Jeho s plesaním
snopy znášať budú;
On je Bohom záchrany
cirkvi – svojho ľudu.

5. Sion šťastne blíži sa
k zemi zasľúbenej,
vychádza už dennica
cirkvi vyvolenej,
plesaj teda, Boží ľud,
víťazstvo máš isté!
Vrúcna vďaka za to buď
Tebe, drahý Kriste.
