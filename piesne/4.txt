4.


1. Veríme v jedného Boha,
Otca všemohúceho,
zem i nebeská obloha
sú dielom moci jeho.
Nás stvoril k svojmu obrazu,
určil k nesmrteľnosti;
keď diabol spôsobil skazu,
zasľúbil dar milosti.

2. Veríme i v Syna Jeho,
Krista Ježiša – Kráľa,
ktorého z Ducha Svätého
čistá Panna počala;
Boh Ho svetu v pravý čas dal,
Spasiteľa v Ňom máme,
lebo On je Ten, čo prísť mal;
iného nečakáme.

3. Veľké muky za nás znášal
i smrť kríža podstúpil,
a na tretí deň z mŕtvych vstal,
potom do neba vstúpil.
Odtiaľ príde ako Sudca
súdiť živých i mŕtvych.
To je naša prosba vrúca,
nech nezavrhne hriešnych.

4. Veríme v Ducha Svätého,
ktorý cirkev spravuje;
len v nej sa z milosti Jeho
ľud verný zhromažďuje.
Kristus je tej cirkvi Hlava,
On, Syn Boha živého,
a to je aj naša sláva,
že sme pravý ľud Jeho.

5. Krehkí sme, ale veríme
v odpustenie vašich vín,
za ktoré trpel nevinne
i dokonal Boží Syn.
Nie nám, Pane Bože, nie nám,
ale Tebe patrí česť,
zdroj spravodlivosti si sám,
v nás je zlá žiadosť a lesť.

6. Veríme v Boha živého,
napriek svojej krehkosti,
že dar života večného
v nebesiach dá v plnosti:
ó, kiež prelomí nebesá
Spasiteľ a zostúpi!
Amen, On už k nám
prichádza a hriešnikov
vykúpi.
