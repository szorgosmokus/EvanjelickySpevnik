480.


1. V svete hriecha, bludu,
žalosti a trudu,
čo rany hojí?
Kde nájdem pokoja,
keď všetko do boja
chystá sa, strojí?
Klam, peklo, satan i hriech,
kde je, kde je bezpečný breh?
Zloba večne brojí.

2. Pri mne Ježiš stojí,
i nech peklo brojí,
viem na čom stojím.
On ma v žitia púšti
nikdy neopustí,
tým srdce kojím.
Hradom mojím si, Kriste,
skala večná, útočište;
veď ma svetlom svojím.

3. K bezpečnému mestu
Ty ukážeš cestu,
povedieš ma sám.
Lásky v posvätení
nech sa srdce zmení
na Tvoj milý chrám.
Pod kríž Tvoj, Synu Boží,
duša muky, kríž svoj zloží;
s tým žijem, umieram.
