230.


1. Boh sa o mňa stará,
Boh Ochranca môj verný,
a tak o zajtrajšok
nie som ustarostený.
Každého dňa vidím
nejedno znamenie,
že chráni, miluje
mňa svoje stvorenie.

2. Boh sa o mňa stará,
chcem preto dúfať v Neho,
že čo potrebujem,
dostanem z ruky Jeho.
Keď povie svoje: Buď! –
slovíčko jediné,
hneď sa príkaz Jeho
splní nepochybne.

3. Boh sa o mňa stará
sýti ma svojím slovom,
usilovnú prácu
On korunuje zdarom,
aj telu i duši
dá, čo potrebujem,
ja svojmu Otcovi
pevne dôverujem.

4. Boh sa o mňa stará
aj v roku neúrodnom,
i vtedy opatrí
ma každodenným chlebom.
Aj keď v skromnej miere
dary rozdeľuje,
i za to úprimným
srdcom Mu ďakujem.

5. Boh sa o mňa stará,
keď doľahnú starosti,
spod kríža ťažkého
ma láskavo vyprostí.
Ak uzná za dobré,
že zaslúžim si trest,
trest je to otcovský,
chcem pokorne ho niesť.

6. Boh sa o mňa stará,
keď klesám v utrpení,
mocne podopiera,
na radosť žiale mení.
Za ruku ma vedie,
v kríži nezanechá,
preto mi je navždy
jediná útecha.

7. Boh sa o mňa stará,
aj keď život plynie.
Smrť je len krátky sen,
sen, ktorý sa pominie.
V Kristovi vzkriesenom
On život daruje a prijme ma
k sebe, kde večne panuje.
