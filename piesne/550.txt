550.


1. Kriste nech sa Ti
podobný byť snažím,
koľko si trpel, odpúšťal,
uvážim. Nech Tvoje činy
a Tvoje úmysly vždy mám na
mysli.

2. S láskou si žehnal svojich
trýzniteľov, prosil si Otca aj
za nepriateľov. Nešiel si
cestou pomsty ani zlosti,
ale tichosti.

3. Kto neodpustí iným
previnenie, márne od Pána
čaká odpustenie. Ten slúži
Bohu, kto miluje vrelo
aj nepriateľov.

4. Sám preto posväť môj
dobrý úmysel, milosť mi
daruj, sveta Vykupiteľ,
aby som ruku k mieru
všetkým podal, pomstu
nehľadal.

5. A keby predsa hnev ma k
pomste zvádzal, a z Tvojej
cesty chcel by ma odlákať,
vtedy daj, Pane, na Teba sa
dívať, tak hnev premáhať.
