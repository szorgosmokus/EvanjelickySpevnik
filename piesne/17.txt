17.


1. Prečo stojíš vonku, Pane,
oddávna zasľúbený?
Teba, Ježiši, čakáme,
príď k nám, Pán požehnaný!
Daj do srdca radosti,
pomôž v každej úzkosti,
zahoj všetky srdca rany,
Pane drahý, milovaný!

2. Mnohé rany a bolesti
trápia ma vo dne, v noci,
mnoho vo mne hriechov,
zlosti,
o milosť preto prosím.
Ty mi, Kriste, uľavíš,
v zármutku ma potešíš,
najmä svedomie zmietané
len Ty upokojíš, Pane.

3. Všetku radosť, potešenie
mám len v Tebe, Ježiši,
v Tebe nájdem utíšenie,
poklad srdca najdrahší.
Kriste, Svetlo z výsosti,
smutné chvíle rozjasni
a keď ku mne smrť prikročí
nech Ťa uzrú moje oči.

4. Potešme sa, Pán sa blíži,
zaplesajme radostne,
nezúfajme v svojom kríži,
Krista vďačne vítajme!
V ústrety Mu vyjdime,
Jeho chrámom sa staňme,
dušu celú Mu otvorme,
Vstúp, náš Spasiteľ, zvolajme!
