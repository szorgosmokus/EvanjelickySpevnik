365.


1. Veľký si, náš Bože Svätý,
Stvoriteľ všetkého,
nad časnosť si vyvýšený,
Pán sveta celého,
Teba tvorstvo nech velebí
aj na zemi aj na nebi,
slávi Jediného.

2. Spoločne Ťa dnes slávime
vrúcnymi piesňami,
že pre Krista byť môžeme
Tvojimi dietkami,
v Ňom sme z hriechu
vykúpení
a pre večnosť zachránení
Jeho zásluhami.

3. Odpusť, že si nevážime
Tvoju lásku svätú,
v márnych veciach nájsť
túžime
radosť a útechu;
úprimne to ľutujeme,
pomôž nám, nech povstaneme
z tiesnivých pút hriechu.

4. Bože svätý, Otče milý,
daj to z nás každému,
aby sme Ťa s bázňou ctili,
slúžili blížnemu
a keď ten svet opustíme,
dopraj, nech sa prebudíme
k životu večnému.
