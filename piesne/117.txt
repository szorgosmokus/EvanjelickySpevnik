117.


1. V tomto ti tichom pôstnom
čase
chcem pri Tebe, Kriste, dlieť,
pre mňa kráčaš na Golgotu,
za hriešneho ideš mrieť
znášaš hanu i urážky,
berieš na seba kríž ťažký,
platíš za hriech všetkých nás;
bičujú Ťa hrozne trpíš,
krvavým potom sa potíš,
strýznený si, Pane náš.

2. V tomto tichom pôstnom
čase
chcem pri Tebe, Kriste, dlieť,
rany cítiť, bolesť krutú,
čo si musel pretrpieť;
chcem byť svedkom Tvojich
bôľov,
spravovať sa Tvojou vôľou,
chcem byť s Tebou v plači
lkať;
na modlitbách v Getsemane,
chcem byť s Tebou, drahý
Pane,
i pod krížom vytrvať.

3. V tomto tichom pôstom
čase
pri Tebe chcem, Kriste, dlieť,
ó, nauč ma, že záchrany
pre mňa inde v svete niet,
žiadna rozkoš, ani sláva,
ktoré tu svet ľuďom dáva,
nemôžu ma zachrániť,
nieto cesty okrem Teba,
ktorá viedla by do neba,
iba s Tebou chcem ňou ísť.

4. V tomto tichom pôstnom
čase
pri Tebe chcem, Kriste, dlieť,
naučiť sa znášať bolesť,
v každom kríži s Tebou bdieť,
v pokore k Tebe viniem,
s vierou v Teba nezahyniem,
čo naložíš, unesiem;
keď sa skončí cesta moja,
bude koniec bied a boja,
v Tvojich ranách spočiniem.
