255.


1. Príď, Stvoriteľ, príď, Duch
Svätý,
navštív nás, zošli na všetkých,
na celé Tvoje stvorenie
milosť, pokoj, požehnanie.

2. Ty Tešiteľ si najlepší,
dar nad dary najcennejší,
liek nášmu srdcu hojivý
a lásky plameň hrejivý.

3. Ty si v daroch prebohatý,
Duch pravej božskej podstaty,
zjavuješ svetu Otcovo
v rozličných jazykoch slovo.

4. Naplň nás svojou
múdrosťou,
pokorou, lásky vrúcnosťou,
posilňuj nás, keď klesáme,
veď vieš, že krehkí, slabí sme.

5. Zlosť nepriateľov vzdiaľ od
nás,
daruj svoj pokoj, Bože náš,
aby sme za Tebou išli
a večný život dosiahli.

6. Daj nám poznať Boha
Otca,
i Krista – On je náš Vodca,
aj Teba, Radca náš milý,
aby sme Ťa stále ctili.

7. Buď chvála Otcu večnému
i Synu oslávenému
aj Duchu pravdy, milosti
tu časne, tam vo večnosti.
