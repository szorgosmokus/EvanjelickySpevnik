417.


1. Hasne slnko na západe,
zem sa halí v šera tieň,
na spočin sa tvorstvo kladie,
už sa končí Pánov deň.

2. Ozvena však jeho vzňatá
neprestáva v srdci znieť.
nad teba, nedeľa svätá,
krajšieho dňa v týždni niet.

3. Vo vnímavých srdciach
jasne ešte znie spev svätý ten,
ktorý ozýval sa hlasne
v klenbách chrámu v dnešný
deň.

4. Šťastné srdce, ktoré môže,
keď deň svätý zastrel mrak,
rieknuť: Sláva Tebe, Bože,
videl Pána dnes môj zrak!

5. A aj vo mne sa už vzňalo
a ma zhrieva znov´ a znov´
sladké teplo, ktoré hrialo
Emauských pútnikov.

6. Hoc svet padá do tmy, iste
mne sa svetlo bude skvieť,
Ty si moje svetlo, Kriste,
Ty mi svietiš, svieť, vždy
svieť!
