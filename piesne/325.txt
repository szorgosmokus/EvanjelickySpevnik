325.


1. Blahoslavený je
ten, komu z milosti
už sú odpustené jeho
neprávosti, blahoslavený je,
keď vina zakrytá,
keď mu previnenia Pán Boh
nepočíta.

2. Kým som v srdci skrýval,
tajil hriechy, zlosti,
vždy som smutný býval,
chradli vo mne kosti,
vo dne ma aj v noci
svedomie trápilo,
bremeno som nosil,
veľmi ma ťažilo.

3. Zatúžil som vrúcne
hriechy netajiť viac,
ale ich kajúcne
Pánu Bohu vyznať
a keď sa tak stalo,
milosť som okúsil,
srdce zaplesalo,
smútok ma opustil.

4. Bože, moja skrýša,
môj hrad a spasenie,
k Tebe moja duša
v súžení sa vinie,
pred zvodom a lesťou
mocne ma zachováš,
obdaríš radosťou,
nad zlom zvíťaziť dáš.

5. Ty cestu múdrosti
verne ukazuješ,
a spravodlivosti
v Písme vyučuješ;
kiežby každý človek
na Teba pamätal,
zbožne prežil svoj vek,
ako si prikázal.

6. Premnoho sa súži
človek nekajúci;
ale kto Ti slúži,
ten má pokoj v srdci,
čisté svedomie má,
nič mu neuškodí
s Tebou sa neľaká
ani zlej príhody.

7. Spravodliví, v Pánu
radostne plesajte,
za milosť vám danú
vďaku Mu vzdávajte,
Otec, Syn, Duch Svätý,
všetkej chvály hoden,
Svätý, svätý, svätý,
až na veky. Amen.
