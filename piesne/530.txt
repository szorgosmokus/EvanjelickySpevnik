530.


1. Tichosť, tichosť vôkol
mňa, hľa, na pokoj hluk sa
mení, stíchol zhon i zloba
dňa, všetko spí si v sladkom
snení – i ten lístok stromu, len
mne je jedno, noc či deň.

2. Lež čo vidím nad sebou?
– Krása neba tam sa skveje!
– Nesmiernosti velebou
ona balzam do rán leje.
Verím, že tam žiaľu niet,
tam je Pán, čo riadi svet.

3. Môžem v nebi Otcovi
vyliať žiale, bôle svoje.
On môže, je hotový
stíšiť duše nepokoje!
Dobrým Otcom je i mne,
v Neho dúfam úprimne.

4. Tak sa viacej nebojím
hrôzy tajnej budúcnosti,
keď On pri mne, obstojím!
Ponesiem kríž v oddanosti!
– Vierou v Neho, buď jak
buď, skončím žitia časnú púť.
