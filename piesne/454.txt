454.


1. Ježiši, keď sa Tvoja
milosť mi zjavila,
akože duša moja
by Ťa opustila
a šla radšej za klamnou
telesnou žiadosťou,
ako za zasľúbenou
nebeskou radosťou?

2. Však Ty si ten jediný,
kto na mňa pamätal,
opustili ma iní.
Ty si sa ma zastal,
aj hriechom raneného,
ktorý zahynúť mal.
Ako by som z celého
srdca neďakoval?

3. V radosti i žalosti
chcem len Tvojím zostať,
uprostred pochybností
vieru si zachovať.
Mnohých zvedie svet, to
viem,
na chodníky plané.
Daj sily, nech nezapriem
Teba, drahý Pane!

4. Veď kde inde spasenie,
kde taká hodnota,
pokoj a potešenie,
istota života?
V kom záruka bezpečná
trvalej radosti?
Kde inde láska večná? –
len v Tvojej blízkosti.

5. Ktože sa ma zastane,
kto ma tešiť bude,
keď na trón sadneš, Pane,
na poslednom súde,
kde zamĺkne ľudský hlas,
neplatia zásluhy,
kto vtedy zachráni nás?
Ty, a nikto druhý.

6. Ani život, trápenie,
čo človeka mučí,
sláva, hanba, môj Pane,
nič nás nerozlúči;
preto na Tebe staviam
duše hrad bezpečný,
v Tebe základ spásy mám,
v Tebe život večný.
