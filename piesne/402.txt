402.


1. Nuž chválu vzdajme Bohu
za jeho milosť mnohú,
z ktorej všetko v hojnosti
na nás plynie z výsosti.

2. Dáva nám pokrm, nápoj
i odev, zdravie, pokoj,
za všetkým, čo len máme,
zrieť Jeho požehnanie.

3. Aj keď nám dáva mnoho
v údolí sveta toho,
o čo viac Jeho ruka
v nebesiach nám ponúka.

4. Veď oko nevídalo
a ucho neslýchalo,
čo Pán Boh pripravuje
tomu, kto Ho miluje.

5. Ó, Bože, Otče drahý,
za všetky Tvoje dary,
čo nám dávaš každý deň,
buď Ti chvála, česť. Amen.
