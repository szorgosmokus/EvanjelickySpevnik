64.


1. Až podnes nám pomáhal
Hospodin Kráľ večný,
preto k nebies výšinám
nesie sa spev vďačný,
odkiaľ pomoc prichádza
istá v každej dobe;
tam vždy duša nachádza
novú silu v mdlobe.

2. Dosiaľ je otvorená
ruka Hospodina,
On darcom je spasenia
skrze svojho Syna.
Ako by nám nedoprial
k životu čo treba,
svojim deťom nepodal
dobrý Otec chleba.

3. Pomáhal nám doteraz,
pomôže aj ďalej,
v Neho zložme v každý čas
svoju pevnú nádej;
vie, čo potrebujeme
prv, než Ho prosíme
a mnoho dostaneme,
hoci nehodní sme.
