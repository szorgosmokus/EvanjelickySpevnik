301.


1. Pripravuj sa, duša milá,
hľaď aby si nehrešila,
zanechaj skutky temnosti,
pros si od Pána milosti,
lebo On ťa hriechov zbavil,
spasenia hod ti pripravil.
Hostiteľ, nebeský Darca
vstúpiť chce do Tvojho srdca.

2. Za cenné zemské poklady
mnoho platiť musí každý.
Ty však za to, čo nám dávaš,
odplatu neočakávaš,
hoci v šírom svete nieto
také dary, ako tieto,
ktoré máme prichystané
v Tvojej Večeri, náš Pane!

3. Kto pochopí a vysloví
ten div veľký, opravdový,
že chlieb tento nemíňa sa,
hoc tisícom rozdáva sa,
a kalich nevyprázdňuje,
hoc mnohým sa prisluhuje;
ó div nevysloviteľný,
len vierou pochopiteľný.

4. Ježiši, Slnko života,
radosť moja a dobrota,
Pane, moje potešenie,
srdca môjho občerstvenie,
v pokání pred Tebou kľačím
a o nový život prosím.
Telo Tvoje a krv Tvoja
sú základ spásy, pokoja.

5. Ježiši, chlieb z neba pravý,
Tvoja láska ma uzdraví,
uspôsob ma za hodného
stola svojho nebeského,
nech vždy, keď pri ňom
prijímam
Tvoju obeť na mysli mám;
potom večne na výsosti
daj mi žiť s Tebou v radosti.
