235.


1. Ó kresťania, chválu vzdajte
Bohu a vždy pamätajte,
že On Tvorcom je všetkého,
vyvyšujte meno Jeho.

2. Jeho moc svet udržuje
a múdrosť všetko spravuje,
ruka Jeho divy tvorí
na nebi, zemi i mori.

3. Od mladosti býval s nami
a pred nebezpečenstvami
divne chránil, sprevádzal nás
a pomáhal nám v pravý čas.

4. Všetko dobré sme
v hojnosti
prijali z Jeho štedrosti;
a keď bieda nás sužuje,
prosby naše vypočuje.

5. Aj keď krížom navštevuje,
pomáha a potešuje,
i v tom naše dobro hľadá
a nad sily trpieť nedá.

6. Hoci je cesta neznáma,
len sa držme svojho Pána,
kráčajme dľa vôle Jeho
do domova nebeského.
