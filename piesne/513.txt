513.


1. Ja v Boha milého
dúfam dňa každého,
o mňa sa verne stará
a v súžení pomáha,
pred nešťastím ma chráni
a rukou svojou bráni.

2. Hoc mnoho hriechov mám,
predsa si nezúfam,
na Krista Pána svojho
sa spolieham samého;
do Jeho rúk sa dávam,
či žijem, či umieram.

3. Aj keď ma čaká skon,
smrť bude mi ziskom;
mne Kristus je životom
tu v časnosti i potom,
keď duch môj vyjde z tela;
som v rukách Spasiteľa.

4. Ach, Ježiši Kriste,
naše útočište,
na kríži si dokonal,
spásu si nám daroval,
daj nám všetkým spoločne
Tvoje kráľovstvo večné.

5. Amen! zaspievajme,
Bohu chválu vzdajme!
Kriste, Ty sám ráč nám dať
tu vždy v pravej viere stáť
a tam s Tebou večne žiť
a večne Ťa velebiť.
