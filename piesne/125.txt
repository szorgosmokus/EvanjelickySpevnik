125.


1. Veríme v Boha večného,
Stvoriteľa vševládneho,
i v Syna Jeho milého,
v Boha Ducha Svätého.

2. Boh Otec má život v sebe,
On ho dal, Kriste, i Tebe,
dal Ti moc aj kriesiť mŕtvych,
napokon súdiť všetkých.

3. Verní na súde obstoja,
dôjdu spásy a pokoja,
Duch Svätý ich obživuje,
vo viere udržuje.

4. Ten, kto Tvojmu slovu
verí, Ježiši, Otcom
vzkriesený, ten život večný
má v Tebe, nezhynie ani
v hrobe;

5. ide v ústrety vzkrieseniu
a večnému osláveniu,
prijme život, spásu, radosť,
pre veľkú Božiu milosť.

6. Kto však len telu rozsieva,
hriešnym žiadostiam podlieha
na poslednom Božom súde
zachránený nebude.

7. Veríme, že nám z milosti
Boh všetky hriechy odpustí
a po radostnom vzkriesení
budeme oslávení.
