579.


1. Chválime Ťa, Bože,
za tento deň radosti,
a vrúcne Ťa ctíme
za dar Tvojej milosti,
že môžeme spolu
zasvätiť pamiatku
posvätenia chrámu
radostného sviatku.

2. Jasné svetlo slova,
ktoré nám svieti krásne,
kiež stále plápolá
a nikdy nevyhasne,
nech tu my i naši
potomci plesáme
a po všetky časy
radosť nachádzame.

3. Slovo a sviatosti,
ó Pane, zachovaj nám
v úprimnej vážnosti;
ochraňuj tento náš chrám,
žehnaj našim krokom,
keď sem prichádzame,
buď s nami aj potom,
keď sa rozídeme.

4. Ó Pane, s tými buď,
čo chrám vrúcne milujú,
požehnávaj svoj ľud,
aj tých čo ho spravujú,
prebúdzaj k ochote
a roznieť lásky plam,
prinášať obete,
zveľadiť tento chrám.

5. Nedaj sa spokojiť
iba s chrámom pozemským,
premeň na živý chrám
srdcia všetkých veriacich,
a keď raz smrť zborí
ten stánok smrteľný,
veríme, dáš nový
pri slávnom vzkriesení.
