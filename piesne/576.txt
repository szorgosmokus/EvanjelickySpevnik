576.


1. Ó Pane náš, Ty Darca
pokoja, daj ho aj nám,
pokoj, čo dáva pravica Tvoja,
je vzácny dar;
Ježiši, daj nám z lásky ten dar
svoj, nepriateľov zmier a svet
upokoj.

2. Zvesť pokoja nech mocne
prebudí dnes svet celý.
Nedaj, aby zas tisíce ľudí
v bojoch mreli,
aby človek smrť vojnou
rozsieval a šíril bolesť,
množil rany, žiaľ.

3. Ó Pane náš, Ty cestou
pokoja národy veď;
kiež v bratskom zväzku
všetky sa spoja,
nech vojen niet;
chráň nás pred skazou, zabráň
rozbroju a všetkých priveď k
svojmu pokoju.
