182.


1. Hľaďte, hľaďte, akú lásku
Boh Otec nám darom dal,
keď nám svoju tvár otcovskú
milostivú ukázal,
hľaďte, ako On najlepší
hriešnikom sa venuje,
ako nás v zármutkoch teší,
o láske uisťuje.

2. Hľaďte, hľaďte, akú lásku
prejavil nám Spasiteľ,
za nás niesol obeť ťažkú,
potupný kríž pretrpel,
na ktorom svoju nevinnú
krv vyliať neľutoval,
nenájdete lásku inú
nad tú, čo nám dokázal.

3. Hľaďte, hľaďte, akú lásku
osvedčuje Duch Svätý,
tých, čo hynú v hriechov
zväzku
On k životu navráti,
trestá, učí, obnovuje
a nás volá k Bohu späť,
každodenne uisťuje,
že nad Jeho lásku niet!
