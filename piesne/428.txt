428.


1. Noc je predo dvermi,
tma stelie sa po zemi.
Príď k nám, ó Ježiši,
nás svetlo Tvoje teší,
však v Tebe, náš Pane,
jasné svetlo máme.

2. Ja som tohto dňa
vykonal mnoho zlého.
Ruka Tvoja by mňa
mohla trestať hriešneho,
lebo nesmierne je
moje previnenie.

3. Hoci tisíceré
sú moje neprávosti,
Ty vo väčšej miere
zásluh máš a milosti.
Ach, odpusť mi, Pane,
tie viny spáchané.

4. Tak už sa v tom čase
ticho k spánku uložím.
Vo viere, že zase
nové ráno uvidím,
lebo Ty dňom, nocou
mojou si pomocou.

5. Keď usnem, Ty ma chráň
hradbami svojich ramien.
Pred každým zlom obráň.
Potvrď to svojím: Amen.
O Tebe vyznávam:
verného strážcu mam!
