277.


1. Ty vieš, Bože, aké časy
cirkev Tvoja prežila,
keď Ti verne slúžila.
Aj dnes počuj naše hlasy,
keď sa kúkoľ zas množí,
Tvoju roľu nivočí.

2. Keď sú pastieri s ovcami
príliš istí, bezpeční,
diabol je nebezpečný,
lebo seje medzi nami
zlé semeno, hnev a zášť,
kde má Tvoje slovo rásť.

3. Pomôž verným
služobníkom,
aby bdeli, nespali,
roľu ničiť nedali.
Proti mnohým záškodníkom
daj pomoci a rady,
zruš diabolské úklady.

4. Daj, nech slovo Tvoje sväté
zachováme v čistote
a plníme v živote.
Kde je ono rozosiate,
nech prináša úrodu
na radosť Tvojmu ľudu.

5. Keď deň Tvojej žatvy
príde,
zhromaždi si nás, Pane,
s Tebou nech prebývame
tam, kde v svojej sláve žiješ
medzi vyvolenými,
naveky blaženými.
