515.


1. Keď mi je srdce smutné
pre hriech, neprávosti,
prosím Ťa ponížene,
Bože na výsosti:
Udeľ mi pomoci,
veď vo dne i v noci
ku Tebe lkám a volám,
úpenlivo vzdychám.

2. Ty si moja útecha
a kotva nádeje,
pomôž mi Tvoja ruka,
keď sa mi zle deje,
Tebe sa oddávam
so všetkým, čo len mám,
môj Pane, so mnou zostaň,
od nešťastia zachráň.

3. Vo viere očakávam
od Teba samého,
čokoľvek si sľúbil nám
dľa slova svätého.
Ty ma svojím Duchom
veď celým životom,
nech i v kríži, súžení
som Tvoj sluha verný.

4. Keď života boj skončím,
odídem z časnosti,
o to Ťa, Kriste, prosím:
Praj mi tej milosti,
by som pri skonaní,
v úprimnou pokání,
vo viere pevný zostal
a k Tebe sa dostal.
