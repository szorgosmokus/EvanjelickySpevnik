46.


1. Len Tebe srdce dávam,
Ježiši, môj Pane,
Tebe sa odovzdávam,
ó Dieťa premilé!
Ty srdce moje nečisté
vezmi a zameň za čisté;
ó Ježiši, Kriste Pane,
ó Dieťa premilé.

2. Čo Ťa len k tomu núti,
Ježiši, môj Pane,
že miluješ nás ľudí,
ó Dieťa premilé?
to Tvoja láska preveľká
prichádza spasiť hriešnika,
Ty z božskej lásky k námbratom
stal si sa dieťaťom.

3. Chcem celým srdcom stále,
Ježiši, môj Pane,
žiť iba Tebe k chvále,
ó Dieťa premilé!
Do jasieľ srdce Ti dávam,
daj, nech pri Tebe zostávam,
Ty sám ma prijmi, so mnou
buď
a nikdy neopusť!

4. Naveky Tvojím chcem byť,
Ježiši, môj Pane,
chcem Tebe stále slúžiť,
Dieťatko premilé!
Čo dávaš mi, rád prijímam
a celkom sa Ti oddávam:
telo a dušu, život svoj,
Ti dávam, Pane môj!
