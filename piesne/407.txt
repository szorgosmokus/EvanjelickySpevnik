407.


1. Teba, Otče, vrúcne ctíme,
ďakujeme zvlášť teraz,
lebo opäť to cítime,
ako sa staráš o nás,
veď si nám aj v tej chvíli,
Opatrovník náš milý,
poskytol dary v hojnosti
z otcovskej dobrotivosti.

2. Vďačne Ťa za Tvoju milosť
Všetci oslavujeme,
Tebou nám danú horlivosť
v srdciach roznecujeme,
tešíme sa úprimne,
že Ty s nami tak verne
ako Otec vždy nakladáš,
pokrm, nápoj štedro dávaš.

3. Veď nás ďalej, dobrý Pane,
obdaruj striezlivosťou,
nech pokrmy užívame
rozvážne a s miernosťou,
opatruj nás, chráň stále,
aby sme k Tvojej chvále
všetko verne vykonali,
v nebi s Tebou stolovali.
