418.


1. Hľa, nastáva už nočný čas,
zapadol svetla lúč,
vznes k Bohu, srdce, vrúcny
hlas,
než pôjdeš spočinúť.

2. Všemocný Bože nebeský,
plný zľutovania,
čuj môj vzdych a spev
srdečný,
hľaď láskavo na mňa.

3. Deň tento, čo sme prežili,
bol Tvojím svätým dňom,
keď som Ťa duchom
horlivým
mal zbožne sláviť v ňom.

4. V tom neboli sme snaživí,
ako náležalo,
veď hoci duch je hotový,
však mdlé naše telo.

5. Ach, odpusť hriechy
z milosti
a nehľaď na viny,
Tvoj Syn pre nás
v poslušnosti
za nás dosť učinil.

6. Vpíš nám do srdca, čo sme
dnes
zo slova prijali,
daj, aby sme, ako Ty chceš,
dľa neho konali.

7. Daj dobrú noc tým, čo Ti
dnes
úprimne slúžili,
obráť tých, čo páchali hriech
a sebe škodili.

8. Po smrti k sebe ma vezmi,
jak verím, môj Pane,
že ten deň večný nedeľný
aj pre mňa nastane.
