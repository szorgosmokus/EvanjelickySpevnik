406.


1. Sviatočný deň radosť nesie,
keď nás zvony volajú,
dušu v chráme tešia piesne,
Pánove slová znejú,
zvú nás: Poďte ku mne,
dám vám spočinutie,
svojou pravdou vás uhostím,
vaše srdcia rozradostím.

2. Otče, vzácna milosť Tvoja
znova nám stôl prikryla,
darmi pokrmu, nápoja
hojne nás nasýtila;
za tie Tvoje dary
každý Ťa ctí, chváli,
spevom vzdávame Ti vďaku
za dobrotu mnohorakú.

3. Dobre je nám s Tebou,
Pane,
keď sa v láske skláňaš k nám,
bdieš nad nami neprestajne,
duše dvíhaš k výšinám.
Obdaruj nás cnosťou,
vierou, zmužilosťou;
pomôž žiť na prospech
blížnym,
milovať Ťa srdcom verným.
