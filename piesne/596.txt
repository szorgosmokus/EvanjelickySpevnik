596.


1. Sem sa všetci ponáhľajte,
dobré správy počúvajte,
hlasy anjelské, nebeské
žiari pole Betlehemské.

2. Radostná je to novina,
Boh nám poslal svojho Syna.
Narodil sa Vykupiteľ,
celého sveta Spasiteľ.

3. Narodil sa ako dieťa,
On, ktorý je spása sveta.
Zišiel z neba a nám sa dal,
človečenstvo na seba vzal.

4. Za to teraz chválu vzdajme
a s anjelmi zaspievajme:
Sláva Bohu na výsosti,
pokoj ľuďom vo svornosti!
