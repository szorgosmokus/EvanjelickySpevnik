343.


1. Chvála Tebe, Bože náš,
chvála Tebe na výsosti,
za všetko, čo darom dáš,
láska Tvoja hojne hostí.
Refr.: chvála, chvála, chvála
Ti,
Darca v daroch bohatý.

2. Za život, čo dal si nám,
Tebe, Bože ďakujeme,
tela nášho časný chrám
Duchu Tvojmu venujeme,
Refr.:

3. Za tú dušu, Bože náš,
vdýchnutú do nášho tela,
nech vždy vďačný chváli hlas
Teba, Otca Stvoriteľa,
Refr.:

4. Za domov a za národ,
za postať a povolanie,
nech znie k Tebe o závod
chváloreč a požehnanie,
Refr.:

5. Za reč matky, slobodu,
ktorou sála ku nebesám,
za chlieb zeme, robotu,
k Tebe, Bože, takto plesám:
Refr.:

6. Za náš poklad najvyšší,
Tvoju lásku stelesnenú,
daný v Kristu Ježiši
k životu a vykúpeniu,
chvála, chvála, chvála Ti,
Darca v daroch bohatý.
