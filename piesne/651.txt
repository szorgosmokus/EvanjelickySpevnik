651.


1. Výčitky ma sužujú,
ťažko zhrešil som,
zradil lásku otcovskú,
zradil rodný dom.

2. Za rozkošou som išiel,
hriechom zviesť sa dal,
o česť, majetok prišiel,
žobrákom sa stal.

3. Teraz slúžim u cudzích,
opustený, sám,
chatrč mi je obydlím a hrozný
hlad mám.

4. Spomínam ponížený na
otcovský dom,
ako otrok posledný chcel by
som byť v ňom.

5. K Otcovi sa navrátim,
láskavý je, viem,
keď kajúcne odprosím, milosť
dostanem.

6. Otec náruč otvoril, syna
privinul;
syn na srdci otcovom opäť
spočinul.
