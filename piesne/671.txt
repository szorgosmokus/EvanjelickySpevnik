671.


1. Prečo svet bojuje,
o márnosť zápasí? Veď každú
pýchu Boh na kolená zrazí
a časná sláva, moc trvácnosti
nemá: je para miznúca, je sťa
hrnčiarova nádoba hlinená.

2. Mnohí sa v živote žalostne
sklamali, čo si na márnosti
sveta zakladali na ľuďoch, na
svojom bohatstve, múdrosti;
to základ je klamný: na piesku
stavaný dom nemá stálosti.

3. Váž si tie hodnoty, čo sa
nestrácajú, a poklady, ktoré
večnú cenu majú, Pánovi
svojmu sa odovzdaj
dôverou. Na Neho spoliehaj
a milosť prijímaj pevnou
živou vierou!

4. Pomáhaj, Ježiši, Spasiteľ
náš milý, aby sme úprimne
pokánie činili, Boha aj
blížneho verne milovali,
nežili márnosti, potom do
radosti k Tebe sa dostali.
