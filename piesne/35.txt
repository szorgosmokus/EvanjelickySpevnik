35.


1. Boh je Boh jediný,
Stvoriteľ všetkého,
On, a nikto iný, my veríme
v Neho.
Svedčí zem i nebo,
že všetko stvorenstvo
dielom je rúk Jeho.

2. V Krista, ktorý Otca
zjavil slovom-činom,
On hriechov nás zbavil
a je Božím Synom:
v Pána jediného,
Spasiteľa sveta,
my veríme v Neho.

3. Hoc bol Božím Synom,
v biede sa narodil.
Boh sa stal človekom,
ku svetu sa sklonil,
z lásky k ľuďom znášal
mnohé biedy, strasti,
slávy neba sa vzdal.

4. Pokánie a milosť
hriešnym ľuďom hlásal,
láskou premohol zlosť,
a hriechov moc zviazal;
umrel, v tretí deň vstal
a korunu slávy
na nebesiach prijal.

5. Radostne veríme
i v Ducha Svätého,
v spoločenstvo svätých,
Pravú cirkev Jeho,
hriechov odpustenie,
i tela vzkriesenie
a večné spasenie.
