436.


1. Za opatrovanie dobré
vzdávame Ti chvály mnohé,
všemohúci Stvoriteľ náš,
že nás i svet zachovávaš.

2. Že i dnes a po dni všetky
chránil si nás – svoje dietky.
Dušu, telo opatroval,
mnohým dobrým obdaroval.

3. Teraz, keď už práce denné
boli zdarne dokončené,
odpočinúť sa chystáme
a prosíme Teba, Pane:

4. I tej blížiacej sa noci
maj nás v svojej božskej
moci,
nás i každého verného
pre Ježiša, Syna svojho.

5. A keďže zjavne vidíme,
ako k smrti sa blížime,
zložme ťarchu hriechov,
zlosti,
žime v Kristovej milosti.

6. Pomáhaj nám, milý Pane,
Tebe sa odovzdávame
so všetkým, čo sme a máme,
chráň nás, pokorne žiadame.
