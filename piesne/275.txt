275.


1. Pri spomienke na tých
vyvolených mužov,
ktorí bleskom slova
zahnali temno bludov,
naše srdcia horia,
Bože a Pane náš, za to dnes
vďakou vrúcnou.

2. Svetlo si v slove dal, no
človek – nepriateľ
pod nádobu ho skryl;
ľud od pravdy zvedený,
zabúdal na Teba,
mýlil sa a chodil dľa
ľudských poblúdení.

3. Zaznej: Haleluja! Svieť,
evanjelium,
púšťou života veď
do zasľúbenej zeme,
ako stĺp ohnivý,
nech Boží obličaj milostivý
uzrieme.

4. Zaznej: Haleluja! Preč ohne
a meče,
nech slovo bojuje,
a cirkev nech v jej boji
chráni vždy viery štít,
tak šťastný pod palmou ľud
Boží v láske stojí.

5. Chráň nás vo svetlo tom,
a v svojej slobode,
upevni vo viere,
Ježiši, v každom čase,
nech sa nezaplieta
svojvoľne nikto viac do jarma
bludov zase.

6. Buď Bohu sláva, česť!
Zaznej: Haleluja!
V obnovenej cirkvi
obnovujme aj seba
a v duchu Kristovom
kráčajme k cirkvi tej
oslávenej do neba.
