497.


1. Z nesmiernej Božej milosti
k nám hriešnym prišla spása,
bez ľudských zásluh, hodností
v Kristovi zjavila sa.
A preto nádej a viera
len o Neho sa opiera,
o Zmiercu - Prostredníka.

2. Veď spravodlivosť získame
jedine z živej viery!
To z pravdy Písma poznáme:
Každý, kto v Krista verí,
ten v pokoji s Bohom žije,
milosrdný ku blížnym je
a koná skutky lásky.

3. Na Boha očakávajme,
že splní svoje sľuby,
deň čo deň v Neho dúfajme:
On, keď sa Jemu ľúbi,
dá pomoc svoju v pravý čas,
všetkého zlého zbaví nás,
len Jemu dôverujme!

4. Ak si aj neraz myslíme,
že Boh sa neponáhľa,
nepomáha, keď trpíme,
netreba sa obávať.
Aj keď nám skrytý ostáva,
milovať nás neprestáva;
nebojme sa, len verme!

5. Boh Otec, Syn i Duch
Svätý,
náš trojjediný Pane!
Srdečná vďaka, chvála Ti
za spasenie nám dané.
Ty dielo, čo si začal v nás,
milosťou svojou dokonáš
ku sláve mena Tvojho.
