36.


1. Veríme srdečne
v Boha jediného,
ktorý žije večne, celý svet je
Jeho,
v Otca všemocného,
Stvoriteľa neba,
zeme i všetkého.

2. Veríme i v Jeho
Syna jediného,
Pána Jezu Krista;
ktorého nám čistá
Panna porodila;
moc Ducha Svätého
to tak spôsobila.

3. Narodil sa síce
vo veľkej chudobe,
mal však na tisíce
pokladov sám v sebe;
zásluh a milosti,
ktorými nám získal
spásu vo večnosti.

4. Hneď po narodení
na biedu si zvykal,
s matkou do Egypta
maličký utekal.
Za nás smrť podstúpil,
nad peklom zvíťazil,
a na tretí deň vstal.

5. A keď nás z väzenia
večného vykúpil,
do nebeských výšin
oslávený vstúpil.
Na pravici Otca
sedí, opäť príde
spravodlivý Sudca.

6. Veríme radostne
i v Ducha Svätého,
ktorý v každej chvíli
teší skrušeného;
cirkev zhromažďuje,
spoločenstvo svätých
verne ochraňuje.

7. Veríme úprimne,
že pre narodenie
Krista – Spasiteľa
dá nám Boh spasenie.
Príď, Pane Ježiši,
pripoj i nás hriešnych
k svojej večnej ríši.
