31.

Kňaz: Tak Boh miloval svet,
že svojho Syna dal!

1. Bože večný, Svetla zdroj
jediný, Teba ctí ľud vďačný,
z neskonalej lásky nás vzhliadni;
zmiluj sa nad nami!

2. Bože Svätý, v pravde
posväcuj nás, Ty slovo pravdy
máš, volaj ním ku spaseniu
v každý čas: zmiluj sa nad nami!

3. Bože lásky, tak si svet miloval,
že si mu Syna dal, aby každý vo
viere Ho prijal; zmiluj sa nad
nami!
Kňaz: Ježiš Kristus je nám
múdrosťou, spravodlivosťou,
posvätením aj vykúpením!

4. Krista Otec dal, aby Boha svet
poznal, On je to pravé svetlo
sveta, pravda, život, cesta;
buď Pane, i nám svetlom
v temnosti na ceste k večnosti.

5. Prišiel Kristus Pán, aby v nás
mal svätý chrám, chrám Ducha,
lásky a svätosti, detinskej
vrúcnosti; Pane, zbav nás
hriechov, neprávosti
veď k dokonalosti.

6. Kristus prišiel k nám, aby nás
vykúpil sám. Vykupiteľ, náš
dobrý Radca a do nebies Vodca.
V pravej slobode nás, Pane,
zmocňuj, vernosťou obdaruj.
Kňaz: Prosíme Ducha, lebo
Duch Svätý sám pomáha nám
v mdlobách našich.

7. Duchu Svätý, v pravde bohatý,
prebuď túžbu v každom srdci,
aby sme úprimne vo viere pravej
žili príkladne; zmiluj sa nad
nami!

8. Duchu Svätý, Darca milosti,
povzbudzuj nás ku vďačnosti,
daj žiť spravodlivo,
pomáhať blížnym v biedach
citlivo; zmiluj sa nad nami!

9. Duchu Svätý, Ty nádej naša!
Veď nás ta, kde čaká spása,
istotu nech máme, že raz veniec
slávy dostaneme. Zmiluj sa nad
nami!
