492.


1. Neopusť, duša moja,
nikdy Boha svojho,
ani On neopustí
mňa utrápeného.
V Ňom nádej moja je,
On chráni ma dňom - nocou,
vždy prispeje pomocou,
keď sa mi zle deje.

2. Chcem Jeho nasledovať
po chodníkoch priamych;
a zlému odolávať
v pokušeniach zradných.
Moc slova Božieho
môj život osvecuje
a Pán ma ochraňuje
pred ľsťou diabla zlého.

3. Hoc by ma opustili,
jak často sa stáva,
priatelia moji milí,
Boh pri mne zostáva.
Živí ma z milosti,
bolesti uľavuje,
z úzkosti vytrhuje,
privádza k radosti.

4. Boh milovať neprestal
človeka hriešneho,
na spásu z lásky poslal
Syna jediného.
Kto v Ježiša verí,
že umrel za nás hriešnych
a z mŕtvych bol vzkriesený,
má v Ňom život večný.

5. Boh v Kristu z lásky dáva,
čo potrebujeme,
a k prosbám sa priznáva,
ak s vierou prosíme.
Radostná hodina,
keď človek s vrúcnou vďakou
a pobožnosťou pravou
k Bohu srdce dvíha.

6. Svet, jeho všetka márnosť,
i sláva zahynie,
Boh dá nám stálu radosť,
ktorá nepominie.
Prach z tela sa stane,
duch sa však k Bohu vráti,
viem, že život nestratím,
raj večný dostanem.

7. Vo viere v Krista čakám
poslednú hodinu,
a smrti sa neľakám,
lebo moju vinu krv
Ježišových rán dokonale
obmyla, dušu mi očistila;
Tvoj som, Boh môj a Pán!
