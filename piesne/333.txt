333.


1. Srdce čisté stvor mi, Pane,
lebo ho mám skazené,
cíti bolesti náramné
pre hriechy prirodzené,
aj ktoré samo páchalo,
daj, aby sa čistým stalo,
akým si ho Ty stvoril.

2. Obnov ducha poslušného
vo mne, prosím, Pane môj,
aby som sa chránil zlého,
mal v Tebe radosť, pokoj,
telu duchom odporoval,
vieru v skutkoch dokazoval,
miloval všetko dobré.

3. Nezavrhuj ma od seba,
hoc by som to zaslúžil,
najmilší môj Otče z neba,
veď ma Ježiš vykúpil,
i za mňa sa obetoval,
milosť svoju mi daroval,
človeku stratenému.

4. Navráť mi radosť spasenia,
hriech môj viac nespomínaj,
stály prameň potešenia
nachádzať mi pomáhaj
v Tvojom diele, ó Ježiši,
lebo mojím životom si
napriek hriechu a smrti.

5. V Teba – Pána
všemocného
pevne verím a dúfam,
Ty ma podopieraj mdlého,
nech si pre hriech nezúfam;
Bože, Priateľom buď mojím,
a daj, nech Ťa vždy verne
ctím:
Budem naveky Tvojím!
