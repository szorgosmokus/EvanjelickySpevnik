232.


1. Chváľ každý tvor
Stvoriteľa,
Boha Otca večného!
Nesmierne sú jeho diela,
Jemu nieto rovného,
dokonalý je v múdrosti,
ktože Jeho všemocnosti
odporovať dokáže?

2. Nespočetné hviezdne svety
vo vesmírnom priestore!
Hľa, ich jas dňom, nocou
svieti,
tak Mu slúžia v pokore,
oblaky na rozkaz Jeho
rosou dažďa úrodného
zavlažujú našu zem.

3. On vychádzať slnku dáva
tak na dobrých ako zlých,
a deň i noc neprestáva
až do časov posledných.
Zem, obloha, šíre moria
pred Jeho mocou koria,
On panuje naveky.

4. Jeho slovo vietor tíši,
búrky Ho poslúchajú;
z útrob zeme, skalných skrýší
pramene vyvierajú;
On premieňa pustatiny
na žírne, plodné krajiny;
svet, hľa, divov plný je.

5. Všetka sila, moc i múdrosť,
Bože je len u Teba;
diela Tvojho dokonalosť,
tvorca zeme i neba,
chváli Ťa a vyvyšuje,
všetko živé sa raduje,
že takého Pána má.

6. Otče, i my ťa chválime,
že panuješ nad nami,
len zostávaj vždy, prosíme,
so svojimi dietkami!
Keď nás milosť tvoja vodí,
nič zlého nám neuškodí;
v bezpečnej sme ochrane!
