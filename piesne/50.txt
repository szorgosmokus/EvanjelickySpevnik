50.


1. Nuž kresťania, bez
prestania dnes radujme sa z
narodenia Pána. Boh Ho
poslal, svetu Ho dal;
v Ňom veriaci má istotu
spasenia.

2. Zavítal k nám Syn Boží
sám, v Ňom Božia láska
hriešnych vykúpila,
Panna čistá - matka Krista
pokorne Božiu vôľu vyplnila.

3. Hriech dá žalosť, Kristus
radosť, On priniesol nám na
svet potešenie. Boh je s nami
aj v trápení, veď mocne plní
svoje zasľúbenie.

4. Prespevujme, oslavujme
my všetci vďačne nášho
Krista Pána, v nikom inom,
v Ňom jedinom nám od Boha
je večná spása daná:

5. Haleluja! Bohu sláva!
Zo srdca všetci vrúcne
zaspievajme! Čas vianočný,
čas milosti! Na ktorý v živote
vždy pamätajme!
