633.


1. Pane, prúdom požehnania
premieňaš aj púšť na raj.
V množstve svojho
zľutovania mňa tiež, prosím,
požehnaj!
Požehnaj, požehnaj,
i mňa Pane požehnaj.

2. Svätý Duchu, keďže vejú
Tvoje vetry z večných hôr,
hladnej duši zošli mannu,
mocne ku mne prehovor!
Prehovor, prehovor,
mocne ku mne prehovor.

3. Bože večný, nepremenná
Tvoja láska žiari v noc.
Trstina, hľa, nalomená,
prosím, dokáž pri mne moc!
Pri mne moc, pri mne moc,
dokáž pri mne svoju moc!

4. K Tvojmu boku, Spasiteľu,
úzko primknúť sa mi daj!
Vyslyš moju prosbu vrelú,
k službe si ma povolaj!
Povolaj, povolaj,
i mňa k službe povolaj.
