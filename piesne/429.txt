429.


1. Oči svoje už zavieram,
k spánku sa ukladám,
odpočinúť telu svojmu
dávam;
neviem, či zas ráno z lôžka
vstanem,
a či zomriem, pôjdem k Tebe,
Pane.

2. A preto Ťa, ó môj Bože,
Otče preláskavý,
srdce moje vrúcnou vďakou
slávi,
že si ma dnes verne opatroval,
pred všetkým zlým mocne
ochraňoval.

3. Ja som i dnes náchylný bol
zblúdiť z priamej cesty,
lákali ma hriechy a neresti,
ľahko by som dal sa zviesť
a klesol,
ale Ty si v náručí ma niesol.

4. Teraz zaspím a o svete
nebudem nič vedieť,
verím však: Ty nado mnou
budeš bdieť.
Preto Tebe dávam do ochrany
aj seba aj svojich milovaných.

5. Dopraj mi aj tejto noci
spánku pokojného,
nedopusť sna zlého
a ťažkého,
nech si telo aj duch odpočinú,
nech i vo sne k Tebe len sa
vinú.

6. A ak v zdraví dožijem sa
rána zas nového,
prosím Teba, Pána láskavého:
naďalej mi sám pomáhaj stále
všetko konať Teba k cti
a chvále.

7. Nuž starosti, tak vzdiaľte
sa, ako sa minul deň,
nech mi oči zatvorí sladký
sen.
Ty však ku mne príď, Ježiši
milý,
teš ma, aj keď noc tmavá sa
schýli.
