378.


1. Ó duša, nespi, vstaň čím
skôr, už slnko zláti štíty hôr
a nový deň prichádza. Spev
vtáčat rozochvieva vzduch,
zas vstáva svet, čuť denný
ruch, a život sa prebúdza.
Šumia hory, tečú riavy
hlučnej vravy do vôd morí,
tmy niet, a deň svetlom horí.

2. Div nebeský sa zavŕšil,
spánok nočný ti nalial síl,
ó, vstaň zas občerstvená!
Dnes ako vždy, ten divu zdroj
je dobrý Boh a Otec tvoj,
jediný Pán stvorenia.
Za to znova nechže plynú
k Hospodinu vďaky slová,
vždy je láska Jeho nová.

3. Precitni, lebo čas je už,
statočnou prácou Bohu slúž,
to žiada od všetkých On.
Pohliadni k prahu Jeho dvier,
starosti dňa Mu všetky zver,
nájdeš si srdca mier v Ňom.
Duša milá, svet sa budí, život
prúdi, tu je chvíľa, aby si
Boha chválila.
