109.


1. Poďakujme Kristu Pánu,
vzdávajme Mu úprimnú česť,
chválu, veď pre svoje
umučenie daroval nám
hriechov odpustenie.

2. Z neba prišiel, ponížil sa,
keď z Márie panny narodil sa,
tri a tridsať liet pracoval,
kým na dreve kríža v mukách
skonal.

3. Zalomila matka ruky,
keď videla svojho Syna
muky, Syna prvorodeného
a na dreve kríža rozpätého.

4. Matka Syna trpiaceho
videla tam zakrvaveného,
nemohla Mu bôľ uľaviť,
ani Jeho svätú krv zastaviť.

5. Tiekla po Ňom krv
presvätá z hlavy, z boku,
z Jeho rán vyliata,
a tá krv nás vykúpila
a od večnej smrti zachránila.

6. Veľkým hlasom Kristus
volal, keď na dreve kríža
dokonával, aby vždy pamätal,
ako ho Boh nesmierne
miloval.

7. Pre to svoje umučenie,
daj nám našich hriechov
odpustenie,
nech nás minie večný plameň,
zachovaj nás, Pane Kriste.
Amen!
