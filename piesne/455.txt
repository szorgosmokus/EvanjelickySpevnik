455.


1. Ježiši, nad med je sladké
rozjímať o Tvojej láske,
veď blaží Tvoja prítomnosť,
Ty našich duší vzácny Hosť.

2. Nič nieto v spevoch
krajšieho,
nič ušiam príjemnejšieho,
a mysli niet nič milšieho
nad Krista, Syna Božieho.

3. Nemožno rečou vysloviť,
nemožno písmom vyložiť;
kto skúsil, môže dokázať,
že slasť je Krista milovať.

4. Ako hriešna Magdaléna
aj ja padám na kolená,
slzami zmáčam Ti nohy,
kajúci hriešnik úbohý.

5. Za Tvoju lásku ďakujem,
za to, že si z mojich ramien
vo svojej veľkej milosti
sňal bremeno neprávosti.

6. Tá láska Tvoja veliká
preniká dušu hriešnika,
a meno Tvoje, Ježiši,
kajúce srdce poteší.

7. Kto lásku Tvoju okúsi,
to zjavne vyznávať musí,
že večne živou mannou si,
všetkým ľuďom Darcom
spásy.

8. Chcem chváliť Ťa už
v časnosti,
a viac ešte vo večnosti,
zdroj lásky a zmilovania
mám v tebe až do skonania.
