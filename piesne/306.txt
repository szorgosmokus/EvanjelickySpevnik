306.


1. Bože večný, prosíme Ťa:
Daruj, zošli rosu z neba,
nech padá na zem vyschnutú
a dáva hojnú úrodu.

2. Všetky dary sú od Teba:
Daruj, zošli rosu z neba,
nech sa skončí suchoty čas
a dosť má chleba každý z nás.

3. Za čo poprosíme Teba –
Daruj, zošli rosu z neba!
– sľúbil si nám dať z milosti,
splň ten sľub, daj dážď
z výsosti.

4. Aj Eliáš prosil Teba:
Daruj, zošli rosu z neba;
a prišiel dážď požehnaný,
dážď od Teba vyžiadaný.

5. Hoci nie sme hodní Teba
– Daruj, zošli rosu z neba –
nech je nám tá milosť daná
pre zásluhy Krista Pána.

6. Prosíme Ťa, daj, čo treba:
Daruj, zošli rosu z neba,
nech sa všetci potešíme
a vo viere utvrdíme.

7. Majúc, Bože, chlieb od
Teba
– Daruj, vylej rosu z neba –
meno Tvoje nech slávime
a s vďakou Ťa velebíme.

8. Tak budeme sláviť Teba
za zoslanú rosu z neba,
Otče, Synu, Duchu Svätý,
Bože jedinej podstaty.
