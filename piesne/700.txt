700.


1. Život je Boží dar
daný nám do vena.
Pri smrti poznáme,
aká jeho cena!
Ó Pane, nauč nás
počítať naše dni,
skôr než sa zvečerí
a príde posledný.

2. Ty si nám povedal:
Bdejte, modlite sa,
kým sú otvorené
milosti nebesá!
Blahoslavíš sluhu,
ktorý múdro žije,
on v Tvojom pokoji
tíško odpočinie.

3. Daj nám vyjsť v ústrety
s múdrymi pannami
Tebe, Ženíchovi,
s jasnými lampami.
Vlej oleja viery
do našich sŕdc, Pane,
aby v našich lampách
nevyhasol plameň.

4. Skloň sa ku nám aj dnes
a mocne uisti,
že nič nevytrhne
nás z Tvojej milosti.
Tvoja láska s nami
naveky zostane
a cez smrť prevedie
ku nebeskej bráne.
