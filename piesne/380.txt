380.


1. Opäť sme vstali
ráno v dobrom zdraví,
vzdávame chvály,
Otče náš láskavý,
vďačne Ťa ctíme,
vrúcne sa modlíme,
v Teba veríme.

2. Chvála, česť i moc,
buď Ti na výsosti,
že predošlú noc
Ty si od ťažkostí
verne nás chránil,
pred zlou smrťou bránil,
zo spánku zbudil.

3. Oddávame sa
do milosti Tvojej,
pomôž nám kráčať
v láske opravdivej,
buď nám ochrancom
a mocným obrancom,
láskavým správcom.

4. Zlé skutky prekaz,
pokušenia zažeň,
pomôž nám teraz,
pomáhaj celý deň,
myšlienky posväť,
spravuj slová, skutky
a snahy všetky.

5. Buď Ti česť, chvála,
Pane, Kráľu vekov,
prijmi ju zrána
od nás služobníkov,
i keď len slabých,
biednych a nehodných;
omilosť hriešnych.

6. Pre Tvoje, Pane,
trpké umučenie,
nech všetci máme
hriechov odpustenie,
aby nepálil
nás pekelný plameň,
zmiluj sa, Amen.
