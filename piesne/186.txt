186.


1. Bože lásky, Otče večný!
Teba vzýva ľud Tvoj vďačný,
nech nám Tvoja sláva svieti
a k pravde vedie Duch Svätý.

2. Veľké naše previnenie,
Tvoja milosť však väčšia je,
aj v našich slabostiach ona
mocou svoju je prítomná.

3. Chceme Tvoju pravdu
poznať a podľa nej verne
konať, spôsob to v nás mocou
Ducha, nech ľud Tvoj Krista
poslúcha.

4. V Synovi si nám všetko
dal, v Ňom za dietky si nás
prijal, v cirkvi dávaš dar
milosti, do večnej vedieš
radosti.

5. Bože, Otče náš najmilší,
pravica Tvoja nech stíši
nesvornosť a každý rozbroj,
daruj nám trvalý pokoj.

6. Choďme po ceste Kristovej
tam, kde nebo skvie sa nové,
kde viera dôjde videnia,
nádej večného spasenia.
