178.


1. Príď, Duchu Svätý, Bože
náš,
svojimi darmi naplň nás:
Láskou, vierou, horlivosťou,
úprimnou srdca radosťou.
Tvoja božská moc a sila
mnohých v Kristu obdarila.
Refr.: Čuj naše hlasy, ó, Pane,
keď vrúcne k Tebe dnes
voláme:
Haleluja, haleluja!

2. Milosťou svojou obdar nás,
nech Ťa velebí každý hlas.
Daj, aby sme pevnou vierou,
vrúcnym srdcom, dušou
smelou
vyznávali v žití celom,
že Kristus je Spasiteľom.
Refr:

3. Daj lásky, veď jej tak treba,
jak telu vody a chleba.
Nech vánok Tvoj zas zaveje,
oživí naše nádeje,
aby sme mali istotu,
že Boh náš vzkriesi k životu.
Čuj naše hlasy, ó, Pane,
keď vrúcne k Tebe dnes
voláme:
Haleluja, haleluja!
