12.


1. Nad hviezd nebeských
tisíce jasnejší je svit dennice
nad ránom keď sa zjaví!
Tak Tvoje, Kriste, vtelenie
osvieti srdce, myslenie,
žiarivým svetlom slávy;
vrúcne, zvučne chcem Ťa
chválou neskonalou
ospevovať, vďačným srdcom
oslavovať.

2. Svet temné mraky zakryli
a mysle ľudí zahmlili
hriechom, nevedomosťou,
až Ty, jas Boží jediný,
čo ľudstvu bol zasľúbený,
si prišiel k nám s milosťou.
Dávni, slávni praotcovia,
predchodcovia vyčkávali,
túžobne vidieť žiadali.

3. Ó Hviezda ranná, Kriste
môj, Ty moje srdce zahrej,
zhoj lúčami svetla svojho;
chráň stánok tela krehkého
a dary Ducha Svätého do
srdca zošli môjho; buď
v ňom Hosťom a vládni tam,
môj drahý Pán; v Tvojej
večnej daj v sláve žiť
nekonečnej.
