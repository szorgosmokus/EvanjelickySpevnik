329.


1. Nespomínaj,
Bože, nespomínaj
previnenia mladosti
a poklesky moje odpusť
pre svoju dobrotu.

2. Nespomínaj,
Bože trojjediný,
bludné kroky mojich nôh,
dobrá vôľa nestačila,
skoro sa minula.

3. Nespomínaj,
Bože, nespomínaj,
duch môj býval hotový,
telo však nedokázalo
obstáť v pokušení.

4. Zabúdalo
srdce na tú ruku,
čo sprevádza životom
a každý deň býva našou
najlepšou oporou.

5. O tú ruku,
o tú teraz prosím,
ruku Tvojej pomoci,
ktorá dvíha, ochraňuje,
žehná, podopiera.
