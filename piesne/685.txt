685.


1. Hviezda v noci zármutku,
Ty nádej spasenia!
Svieť mi v temnote smútku
istotou vzkriesenia.
Ó ty mesto velebné,
kde náš Pán kraľuje,
keď duch k Tebe zbožne zrie,
chvie sa a raduje!

2. Ó, keby som prach zeme
čím skôr mohol zložiť,
na krídlach blesku k Tebe
mohol sa priblížiť!
Nie, ja sa už neľakám
tela porušenia,
od svojho Pána čakám
slávu premenenia.

3. V tej sláve budem s Pánom
prebývať v radosti,
On ma života darom
poteší z milosti,
uvidím raz tvárou v tvár
sveta Stvoriteľa,
kľaknúc pred trónom
zhliadnem
svojho Spasiteľa.

4. A boj viery prestane
tam v sláve kráľovstva,
kde od Pána dostanem
korunu víťazstva
a ja v raji blaženom
naveky budem s Ním,
pripojím sa ku spevom
anjelským, ľúbezným.
