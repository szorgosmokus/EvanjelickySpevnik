581.


1. Plesajme radostne,
kresťania, v tú hodinu,
česť, chválu vzdávajme
dobrému Hospodinu.
Nech spevy radostné,
nábožné modlenie,
ozdobia v tento deň
stánku posvätenie!

2. Dokončené je už
to vzácne milé dielo,
aby k cti Pánovi,
nám k spaseniu slúžilo.
Pripravená k službe
je Božia budova,
dom vrúcnych modlitieb,
čistej zvesti slova.

3. Dnes Ti, ó Bože náš,
ďakujeme úprimne
za príbytok milý
a s dôverou prosíme:
Požehnaj hojne v ňom
spásonosnej zvesti,
sviatosti zachovaj,
Darca náš nebeský!

4. Chráň tento dom, Bože,
chráň pred každým nešťastím,
pred krádežou, ohňom,
ničením vojny strašným;
nepriazňou počasia,
víchricou a bleskom,
Ty, ktorý panuješ
na tróne nebeskom.

5. Aj tomuto zboru
daj verných služobníkov,
za teba horliacich
a štedrých dobrodincov,
aby sa vo viere
vzmáhal utešene,
prinášal ovocie
lásky a nádeje.

6. A keď sa budeme
modlievať v nábožnosti
za cirkev, národ, vlasť
i za naše vrchnosti,
čuj nás a ochraňuj
mocnou rukou, Pane,
pod Tvojou ochranou
nech tu prebývame.

7. Dnes, bratia a sestry,
tešme sa spolu všetci,
rodičia s dietkami, i mládež a
s ňou starci! Plesajme
radostnepri tejto slávnosti,
mysliac aj na stánok
slávy vo večnosti.
