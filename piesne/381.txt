381.


1. Oslávme Pána, všetci, čo
Ho ctíme, modlitba vrúcna
nech sa k Nemu vinie!
Božiemu menu sláva, česť
buď vzdaná. Oslávme Pána!

2. On, Otec dobrý život nám
daroval, predošlej noci
verne opatroval, zo spánku
sviežich prebudil za rána,
oslávme Pána!

3. Že umom myslieť, srdcom
cítiť vieme, Krista milovať,
blížnym slúžiť chceme; to sú
tiež dary Jeho požehnania,
oslávme Pána !

4. On, verný Strážca, studnica
dobroty, Hospodin mocný
chráni nám životy, pokoja
tvorcov snahy požehnáva,
oslávme Pána!

5. Sprievodcom je nám Pán
zeme i neba, pomáha v práci,
dáva zdravia, chleba,
milosti Božej hojnosť nám
podáva. Oslávme Pána!
