518.


1.Keď v biedach, úzkostiach
zrak ku nebu dvíham,
môj Bože a Pane,
vrúcne Ťa prosím, vzývam,
Ty ma vypočuješ,
takže neostávam bez Tvojho
zmilovania.

2. Ochrana a pomoc
prichádza od Teba,
veď Ty ma miluješ,
Ty Tvorca zeme, neba,
a pomoc daruješ
iba Ty jediný, keď podoprieť
ma treba.

3. Ty sám ma sprevádzaš
a riadiš mi kroky
po cestách spasenia,
cez žitia dni a roky;
nedáš mi klátiť sa,
keď ma telo a svet zvádza do
pokušenia.

4. Náš verný Ochranca,
bdieš vo dne i v noci,
nespíš a nedriemeš,
upieraš na nás oči,
z ťažkosti vyvedieš
tých, čo sa s dôverou poddajú
Tvojej moci.

5. Požehnaj vchádzanie,
žehnaj vychádzanie.
Keď hovorím, konám,
Duchom svojím, môj Pane,
Ty stále voď ma sám,
nech časný život svoj ku
Tvojej cti dokonám.

6. A keď čas lúčenia
so svetom nastane,
pomôž mi v pokoji
odísť z tejto časnosti
a keď z mŕtvych vstanem
pre zásluhy Krista, prijmi ma
do radosti.
