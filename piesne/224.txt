224.


1. Poďakujme Pánovi,
keď sa končí zhromaždenie,
za spevy a modlitby,
za zvesť slova, povzbudenie.
Chváľme Jeho meno sväté,
že dal dary nám bohaté.

2. Dnes znovu požehnanie
prijali sme v Jeho chráme,
keď sa domov vrátime,
životom Mu chválu vzdajme.
Duchu Svätý, zostaň pri nás
a sprevádzaj nás v každý čas.

3. Bože, milosť udeľ nám
pri vchádzaní, vychádzaní;
žehnaj našim modlitbám,
daruj pokoj tak žiadaný.
Buď v hodine smrti pri nás,
Kriste drahý, Spasiteľ náš.
