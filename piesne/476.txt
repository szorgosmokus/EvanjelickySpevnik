476.


1. Takto volá sám Syn Boží:
„Poďte ku mne, keď sa množí
váš kríž, vaše súženie,
poďte, ktorí pracujete,
u mňa istotne nájdete
duchovné občerstvenie.

2. Moje bremeno ľahké je,
poďte, vás moje šľapaje
dovedú až do neba;
kto však za mnou ozaj chce
ísť, ten musí tíško niesť svoj
kríž a zaprieť sám seba.

3. Čo som učil a čo konal,
v čom som vám príklad
zanechal, zachovajte
v časnosti. Lebo spasenia
cesta je: nech Ma každý
nasleduje v radosti i žalosti.

4. A keď pod krížom ťažkostí
klesáme v svojej krehkosti,
z pamäti nestrácajme:
nevinný Ježiš kríž niesol,
utýraný neraz klesol;
verne Ho nasledujme.

5. Všetko, čo Boh zasľubuje,
Duchom Svätým potvrdzuje,
to nám splní zaiste.
Láskavý Pane Ježiši,
prijmi nás v nebeskej ríši.
Amen, náš milý Kriste!
