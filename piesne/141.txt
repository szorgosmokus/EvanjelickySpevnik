141.


1. Nastal nám čas preradostný,
kresťania, plesajme,
nadišiel čas veľkonočný,
radostne spievajme:
Vyšiel z hrobu náš Spasiteľ,
zvíťazil náš Vykupiteľ,
chválu Mu vzdávajme.

2. V piatok zvolal prežalostne,
že Ho Boh opustil,
v nedeľu však vstal radostne,
keď Ho z mŕtvych vzkriesil.
Z hrobu už otvoreného
zaznieva hlas pravdy Jeho,
že slávne zvíťazil.

3. Ako slnka papršleky
všetko obživujú,
ako prúdy bystrej rieky
suchú zem zvlažujú,
tak Pánovi učeníci
po zármutku sa zas všetci
spoločne radujú.

4. „Pokoj vám“ ich
pozdravoval,
aby sa nebáli,
rany svoje ukazoval,
aby všetci znali,
že je Ten ukrižovaný,
slávne však z mŕtvych
vzkriesený.
Víťaz hoden chvály.

5. Spievajme aj my nadšene:
Pánu nášmu sláva,
lebo Jeho zmŕtvychvstanie
nám víťazstvo dáva,
pekla moc je už zlomená,
životom smrť premožená,
radostná to správa!

6. Chvála Tebe, ó Ježiši,
buď zmŕtvychvstanie,
priznaj sa k nám, k svojej ríši,
udeľ požehnanie,
a po tejto smrteľnosti
uveď do večnej radosti.
Haleluja! Amen.
