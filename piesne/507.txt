507.


1. Čo môj Boh chce, to sa
vždy staň,
najlepšia vôľa Jeho,
spoľahlivo spomáha sám
tým, čo dúfajú v Neho.
On aj z núdze pomôcť môže,
ak tresce, mierne tresce,
verím v Neho, dúfam v Neho.
On mi vždy dobre chce.

2. Pán Boh mi je potešením,
zdrojom mojej nádeje,
ako sám chce, nech tak činí,
mne sa krivda nedeje.
Jeho slová – pravda živá.
Vlasy moje spočítal,
v každý čas sa stará o nás,
len to máme, čo On dal.

3. Ochotne raz opustím svet,
vďačne pôjdem ku Nemu,
kedykoľvek, trebárs i hneď,
oddávam sa len Jemu.
Dušu svoju ja s dôverou
odovzdám do Jeho rúk.
On Boh pravý aj mňa zbaví
i časných i večných múk.

4. Bože, o jedno Ťa žiadam,
neráč mi to odoprieť,
keby ma k zlu zvádzal satan,
neprestaň nado mnou bdieť,
chráň od skazy, daj zvíťaziť,
Všemohúci môj Pane;
kto tak žiada, ten nádej má,
že to v Kristu dostane.
