254.


1. Príď, ó, príď k nám, Duchu
Svätý,
mocou svojou obživ nás,
veríme, že zdarí sa Ti
dielo, ktoré v nás konáš,
svetla Tvojho svit jasný
temnosť v srdci rozjasní.

2. Vieru, múdrosť a poznanie,
prosíme Ťa, do sŕdc daj
a tak sväté prikázanie
zachovávať pomáhaj;
keď nás slovom budeš viesť,
nezídeme z Tvojich ciest.

3. Aj keď krížom navštívení
neraz trpieť musíme,
utvrď nás v tom presvedčení,
že Božími deťmi sme,
ktorým Otec dobre chce,
aj keď švihá a tresce.

4. Povzbuď nás, nech každý
k Nemu
v tej istote sa blíži,
že keď modlíme sa Jemu,
prosby naše vyslyší,
tak vo vrúcnom modlení
dôvera sa upevní.

5. Ó Ty Duchu moci, sily,
udeľ svojej pomoci,
aby sme sa nesklátili,
hoci diabol útočí;
pomôž nám ho poraziť,
v pokušeniach zvíťaziť.

6. Daj nám umrieť v pevnej
viere,
keď smrť zborí tela stan,
že otvorí svojim dvere
do radosti Kristus Pán,
aby nás tam oslávil,
kde nám miesto pripravil
