549.


1. Cnosť je sýtiť lačného,
povinnosť nahých odievať,
prijať opusteného,
nemocného navštevovať;
venovať sa aj duši
blížneho sa tiež sluší.

2. Keď mu hrozí zúfanie
pre hriech, či šťastie
pochybné,
stratil nádej, dúfanie,
srdce detinské, pokorné,
je v ťažkom položení,
a veľkom pokušení.

3. Dopraj mu potešenia
a zmierni bolesti jeho,
pomôž mu zo súženia,
zažeň beznádej od neho,
ukáž na milosť v Kristu,
nech má v Ňom nádej istú.

4. Šťastný, blahoslavený,
kto niekoho získa Bohu,
ako služobník verný,
povinnosť si splní mnohú;
Pán Boh v nebi oslávi
v príbytkoch večnej slávy.

5. Ak sám z toho radosť máš,
že ťa viera osvietila,
čo sa o to nestaráš,
aby aj iným žiarila?
Aby v temnom mámení
už viacej neblúdili.
