261.


1. Cirkev je chrám
Najvyššieho,
stĺp pravdy veľmi pevný,
sväté mesto a dom Jeho
na skale založený,
ani brány pekelné
nedokážu ju podvrátiť,
On si ju vždycky verne
mocnou rukou vie ochrániť.

2. Podľa toho cirkev pravá
pozná sa neomylne,
keď pri Kristu zotrváva
a drží sa Ho silne,
keď slovo a sviatosti
dľa rozkazu svojho Pána
zachováva v celosti;
že jej Hlavou je vyznáva.

3. Ľud Boží, drž sa jej stále,
v nej sa Tebe Pán skláňa,
usiluj sa žiť Mu k chvále
až do svojho skonania,
čuj láskavý Jeho hlas,
hlas, ktorým ťa oslovuje,
svätý život dal za nás,
nevýslovne nás miluje.

4. Bože, cirkvi ráč lodičku
vždy otcovsky spravovať,
zaznávajú a maličkú
z lásky svojej zachovať;
daj slobodu a pokoj,
nech Ti slúži v oddanosti,
vzdiaľ od nás každý rozbroj
a veď do večnej radosti.
