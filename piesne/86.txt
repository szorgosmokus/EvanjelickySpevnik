86.


1. Baránok, hľa, nesie viny,
ľudí, sveta celého,
na smrť kráča Pán nevinný
na záchranu hriešneho;
pod krížom klesá v slabosti,
zbičovaný, zbavený cti,
ide cestu potupy;
znáša zradu, pohanenie,
bolesť, kríž, smrť, potupenie,
všetko za nás podstúpi.

2. Baránok, Ty Priateľ, Brat
náš,
pravé naše spasenie,
sám Pán Boh Ťa vydal za nás,
všetkým na vykúpenie.
Ó div lásky, ó lásky moc,
kto pochopí jej hlbokosť?
Boh Syna obetoval!
Láska Božia, láska silná,
vzácna milosť a predivná,
že nás Boh tak miloval!

3. Ťažkú cestu umučenia
za nás hriešnych podstúpil,
aby nás zo zatratenia
svojou smrťou vykúpil,
trpel v mukách i dokonal,
svätý život obetoval,
a to všetko kvôli nám.
Za to Tvoje poníženie,
za kríž, smrť a umučenie,
Spasiteľ môj, čo Ti dám?

4. Dokiaľ budem žiť na svete,
chcem pri Tebe verne stáť,
večné Tvoje slovo sväté
vrúcnou láskou milovať;
len Ty zostaneš vo všetkom
mojej duši jasným svetlom,
v Teba verím jedine.
Tebe patrí večná sláva,
Tebe život odovzdávam
dnes i v smrti hodine.
