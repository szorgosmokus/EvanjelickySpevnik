420.


1. Keď mesiac svieti krásne
a hviezdy žiaria jasne
na temnom nebi zas,
les utíchol, aj polia,
hmla sadá do údolia,
buď s nami, mocný Bože náš!

2. Zjav, Pane, spásu srdciam,
aby sme márnym veciam
nikdy neslúžili,
no ako zbožné deti
dúfali v Teba všetci,
s radosťou Tebe slúžili.

3. Keď raz sa skončia boje
dľa Tvojej svätej vôle
smrť pokojnú daj nám;
všetkých nás k sebe prenes
a otvor slávu nebies,
Ty, Bože náš a večný Pán.

4. Spočiňme v Božom mene,
noc dĺži svoje tiene
aj s vánkom studeným.
Netrestaj, Pane, hriešnych,
daj tichý spánok všetkým,
zdravým i bôľom súženým.
