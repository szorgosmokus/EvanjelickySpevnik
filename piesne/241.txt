241.


1. Vševedúci Bože,
mňa dokonale poznáš,
o mojich túžbach vieš,
môj každý pohyb skúmaš;
či ležím, vstávam tu,
či chodím, sadám tam,
cieľ mojich ciest Ty znáš,
vieš, o čom premýšľam.

2. Než slovo vypoviem,
vieš vopred, čo chcem
vravieť, Ty všade vôkol mňa
dlaň rozprestieraš jak sieť,
pred Tebou tajomstvá
svoje neukryjem,
vidíš mi do srdca,
však ja to dobre viem.

3. Kam by som mohol zájsť,
keď Duch Tvoj všade žiari,
kam, Bože, zutekať
spred Tvojej svätej tvári,
ak by som do nebies
chcel vstúpiť, skryť sa tam,
Ty Bože, všade si,
ni v hrobe nie som sám.

4. Ak by ma niesol lúč
na krídlach rannej zory,
a prebýval by som až pri
najďalšom mori
i tam by so cítil
rúk Tvojich dotyky,
si všade prítomný
hoc zdáš sa byť skrytý.

5. Ak by som sa skryť chcel
hoc do nočného mraku,
neujdem ani tam
jasnému Tvojmu zraku,
Ty aj tmou prenikáš,
jas všade rozlievaš,
si svetlom v temnotách,
vševedúci Boh náš!

6. Zrod môj i počatie
sú Tebe dobre známe,
na ďalšom vývoji
tiež mal s účasť, Pane,
možnosti mi dávaš
len Tebe ku cti žiť,
ja vďačným životom
chcem sa Ti priblížiť.

7. Preskúmaj ma, Bože,
a poznaj srdce moje, skús ma,
či úprimne aj plním slovo
Tvoje; bludnými cestami
mi nedopusť chodiť, ale ráč
ma stále svojou cestou vodiť.
Boh Syn – Vykupiteľ
