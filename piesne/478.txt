478.


1. Tu som, Pane, na Tvoj
pokyn čakám,
tíško kľakám,
Tebe sa odovzdávam;
po Tebe túžiť,
oddane chcem slúžiť,
večne s Tebou žiť.

2. Vyučuj ma, prosím, svojím
slovom,
vládni srdcom,
lebo mojím si Vodcom;
len vyššie, ďalej
veď ma, viery stálej
do srdca nalej.

3. Či sa pyšní smejú, či ma
hania, prikázania
plniť chcem bez prestania;
Tvoja na kríži
obeť nebo níži,
s Tebou ma zblíži.

4. Čo Ty robíš, to je dobré,
Pane, požehnané,
ako chceš, nech sa stane;
keď po dňoch boja,
až sa rany zhoja,
dáš dar pokoja.
