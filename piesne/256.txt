256.


1. Zavítaj z trónu svojho,
prebývaj mi v srdci,
Ty už v deň krstu môjho
mňa znovuzrodil si,
ó Svätý Duch milý,
si Otcu, Synu rovný,
tam v sláve s nimi tróniš,
jeden Boh naveky.

2. Duch Svätý, Ty ma učíš,
ako sa modlievať,
Ty mi moc svoju zjavíš
a vieš z bied pomáhať;
z hriechov ma očisť sám,
nech po Tebe len túžim
a životom Ti slúžim,
tak ako slúžiť mám.

3. Si Duchom čistej lásky,
priateľom svornosti,
nechceš sváry a hádky,
hnev, závisť a zlosti;
si Darcom radosti,
zaháňaš smútky, žiale
potešuješ nás stále,
zbavuješ úzkosti.

4. Moc Tvoje nehynúca
má v rukách celý svet,
usmerniť môže srdcia
tak, ako bude chcieť,
pri cirkvi mocne stoj,
ju milostivo varuj,
aj svet a ľudstvo spravuj,
národy v jedno spoj.

5. Naplňuj vnútro naše
a vieru v Krista chráň,
nech trvá v každom čase,
bohato žehnaj nám,
daj starcom rozumnosť,
cvič dietky v pobožnosti,
veď k úcte a mravnosti,
rozhojňuj každú cnosť.

6. Zavítaj a buď s nami,
ó Duchu Bože náš,
keď budeme vydaní
raz smrti napospas,
dopraj nám ľahký skon,
daj vo viere nám umrieť,
po smrti v sláve uzrieť
večnej radosti dom.
