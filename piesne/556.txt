556.


1. Jak pekne je v manželstve
žiť, navzájom sa milovať,
ctiť v srdečnej úprimnosti,
a slúžiť s radosťou Pánu,
mať myseľ Jemu oddanú,
konať si povinnosti. Boh sám
vždy tam požehnáva, všetko
dáva tým v hojnosti, ktorí žijú
v pobožnosti.

2. Radujem sa my, manželia,
že Pán Boh dáva nám veľa
z dobroty, čírej lásky.
Veď On nás chráni, miluje,
a otcovsky opatruje,
aj žehná verných zväzky.
Krásny, šťastný je život náš,
keď je pri nás v každom čase;
privedie nás k večnej spáse.

3. Ó Bože náš, priblíž sa k
nám, a životom sprevádzaj
sám, splň túžby a želania,
pridávaj vôľu k dobrému,
pomáhaj vzdorovať zlému,
chráň od bied a nešťastia.
Až raz i nás Ty uvedieš ta do
nebies, kde Ťa večne
budeme chváliť srdečne.
