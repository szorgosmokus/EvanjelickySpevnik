30.


1. Vzácny čas k nám prišiel,
v ktorom Kristus zišiel
z nebeského trónu
na zem biednu dolu;
človeku On vrátil
raj, čo Adam stratil.

2. Ajhľa, tu sú tie dni,
po ktorých už dávni
proroci túžili,
nám ich oznámili:
doba zasľúbenia,
nášho vykúpenia.

3. Preto už nespime,
z hriechov precitnime,
vďaku Bohu vzdajme,
na to pamätajme,
že nám milosť dáva,
hojne požehnáva.

4. Všetci ako vo dne
statočne vždy choďme,
nie v svároch a smilstve,
v závisti, opilstve,
lež pokánie čiňme;
Bohu k sláve žime.

5. Oblečme sa v Krista,
On je pravda čistá,
ktorý k našej spáse
ráčil telo naše
ľudské vziať na seba,
zostúpiť k nám z neba.

6. Poďme bližšie k Nemu,
ku vínnemu kmeňu,
nech v nás život nový
Duchom sám obnoví,
by sme v cnostiach stáli,
v dobrom zotrvali.
Vianoce
Kyrie
