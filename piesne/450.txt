450.


1. Ježiša nenechám,
pri Ňom navždy zostanem,
veď On mi daroval
ten život, ktorý žijem,
On ho predlžuje,
verne ochraňuje,
keď sa moja sila
postupne zmenšuje.

2. Ježiša nenechám,
zostanem s Ním aj v kríži,
pomáha mi ho niesť
a horkosť jeho tíši;
vo všetkých ťažkostiach,
keď Ježiš pri mne je,
pokorne prenesiem
biedu i súženie.

3. Ježiša nenechám,
v Ňom mám pomoc do boja,
keď diabol, svet, telo
ma donútiť sa stroja
k pádu svojou mocou,
Ježiš pri mne stojí,
On za mňa bojuje,
môžem žiť v pokoji.

4. Ježiša nenechám,
s Ním chcem žiť, s Ním
i skonať,
keď On len pri mne je,
čo si mám ešte žiadať,
smrťou ma prevedie
k večnému životu:
Ježiša nenechám,
môj cieľ a istotu.

5. Ježiša nenechám,
len v Ňom moja radosť je,
v Ňom mám tu i v nebi
časť a dobro najvyššie,
vo zväzku viery s Ním
keď prídem do slávy,
z lásky prijme ma tam,
naveky oslávi.
