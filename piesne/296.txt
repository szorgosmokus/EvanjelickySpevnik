296.


1. Ach, ja biedny, ja úbohý
idem, Pane Ježiši,
k Tvojmu stolu jeden
z mnohých,
hlad a smäd svoj utíšiť.
Duša moja skormútená,
ťarchou hriechu obťažená
prosí, Pane, obživ ma.

2. Pastier môj verný, Ty
vravíš:
Ja som tým chlebom živým
i studnicou, a kto verí
mojim slovám pravdivým,
nebude nikdy hladovať,
smäd ho nebude sužovať,
bude so mnou a ja s ním.

3. Ja, ovečka zablúdilá,
hľadám Ťa, Pane milý,
nie je v tohto sveta silách
odpustiť moje viny,
len krv Tvoja, krv nevinná,
očisťuje od hriechu ma,
pokoj duši prináša.

4. Ako jeleň unavený
dychtí po vodách čerstvých,
tak aj duch môj umorený
túži z darov nebeských
načerpať si vody živej,
z Tvojej lásky dobrotivej
zahasiť smäd a zmyť hriech.

5. Predovšetkým žiaľ vzbuď
vo mne,
žiaľ s úprimnou ľútosťou.
Chcem sa kajať opravdive
s celou ducha vrúcnosťou.
Vieru roznieť v srdci mojom,
aby som len v kríži Tvojom
poznal svoje spasenie.

6. Ježiši môj, Tebe buď česť,
vrúcna vďaka za dary.
Teraz čaká moje srdce
plné vďačnej dôvery.
Čaká na čas, keď spoločne
zaujmeme miesto večné
za stolom Tvojím, Pane.
