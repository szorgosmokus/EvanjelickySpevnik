538.


1. Prečože zabúdame
my ľudia na Boha?
A blaho nehľadáme,
ktoré večne trvá?
Prečo len o časné
veci sa namáhame
a tak sa zbavujeme
slávy nekonečnej?

2. Nič nie je tu bez zmeny,
čo by pretrvalo,
na žalosť sa premení,
čo nás tešievalo:
sila i bohatstvo,
to všetko časom zhynie
i sláva sa pominie
náhle, nečakane.

3. Len ten blaha pravého
účastným sa stáva,
kto zo srdca čistého
Bohu sa oddáva,
miluje pobožnosť,
chráni sa neprávosti,
plní si povinnosti
a zachová vernosť.

4. Len tí blahoslavení
nazvaní byť môžu,
ktorí ozaj príjemní
sú samému Bohu;
On ich ochraňuje
pred rozličnou žalosťou
a v nebi ich radosťou
večnou obdaruje.

5. Opusťme teda márnosť,
čo sme milovali,
zavrhnime každé zlo,
ktoré sme páchali,
žiadajme o milosť
Boha dobrotivého,
nech nám pre Syna svojho
odpustí neprávosť.

6. Ráč, ó Bože, spravovať
všetky činy naše,
aby sme v dobrom vzrastať
mohli v každom čase,
napokon stáleho
došli blahoslavenstva,
v nebesiach oslávenia,
života večného.
