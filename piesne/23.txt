23.


1. Raduj sa, dcéra Sionská
a plesaj, duša kresťanská,
prichádza k tebe vzácny Hosť,
a dobrých darov nesie dosť.
So zástupmi Ho nasleduj,
slávneho Kráľa zvelebuj,
oddane si Ho privítaj,
v srdci Mu miesto prichystaj!

2. Prichádza skromný a tichý,
počuje prosby a vzdychy.
Hoc ide len na oslici,
dôverujme Mu, hriešnici.
Spasiteľ sveta jediný
kajúcim odpúšťa viny,
zármutky naše a žalosť
premení iste na radosť.

3. Tebe, náš Kriste, vzácny
Hosť, vďačíme vrúcne za
milosť, za to veľké
dobrodenie, čo slúži nám na
spasenie; pokorný, tichý
prichádzaš a všetko dobré
prinášaš, radostne, zvučne,
oddane spievame všetci, náš
Pane.

4. Sionský Kráľu, Ježiši,
Tešiteľ duší najmilší,
keď prídeš k nám v sláve Otca
ako spravodlivý Sudca,
živých i mŕtvych posúdiš,
spravodlivo im odplatíš;
pre Tvoju obeť Golgoty
milosť daj, Pane presvätý.

5. Do počtu verných prijmi
nás, ta, medzi svojich, Pane
náš, by sme raz z Tvojej
milosti do večnej vošli radosti.
Tam v Tvojej nebeskej vlasti,
kde už je radosť bez strasti
budeme Teba velebiť,
dokonale naveky ctiť.
