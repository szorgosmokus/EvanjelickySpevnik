412.


1. Ďakujeme, Ochranca náš,
že si nás opatroval, v tento
deň staral sa o nás, od zlých
ľudí zachoval, čo na duchu
i na tele nám chceli škodiť
zlostne a Teba haniť hriešne.

2. Odpusť nám, vrúcne
prosíme, čím sme sa
previnili, v pokání sa Ti
koríme, zmiluj sa, Otče milý,
pre Krista, Syna milého,
pre bolestnú smrť Jeho,
Baránka nevinného.

3. Ak nás Ty neochrániš sám,
prislabá je stráž ľudská,
jedine pomôcť môže nám
pravica Tvoja božská.
Rozostri krídla nad nami,
zostávaj stále s nami
a ráno vzbuď nás v zdraví.

4. A tak sa Ti, Ochranca náš,
so všetkým poručíme
vo viere, že vyslyšíš nás,
keď vrúcne Ťa prosíme.
Ty neopustíš žiadneho,
kto v Teba jediného
dôveruje samého.
