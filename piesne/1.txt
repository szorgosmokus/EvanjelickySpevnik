1.


1. Hospodine, nebeský Otče,
všemohúci náš Bože;
v Tvojej moci všetko je.
Zmiluj sa nad nami!

2. Z Tvojej vôle bol svet
stvorený, a zvlášť človek na
zemi; pre hriech z raja
vyhnaný.
Zmiluj sa nad nami!

3. Ty si ho však predsa
miloval a zahynúť mu nedal,
Spasiteľa si poslal.
Zmiluj sa nad nami!

4. Kriste, Pane náš, Ty si
pravý Mesiáš, ktorý prišiel na
svet pre nás.

5. Pane najvyšší, ľudské telo
prijal si, tak si sa nám stal
najbližší.

6. Pre to predivné
sväté Tvoje vtelenie,
zmiluj sa nad nami, Pane!

7. Svätý Duchu, Bože
žiadúci, z Otca, Syna
pochádzajúci, nerozdielny
v božskej moci!

8. Vykonal si božský div
svätý, že bol Kristus v Panne
počatý, aby hriešnym život
vrátil.

9. Ó, nech jeho slávne
vtelenie je nám všetkým na
potešenie.
Zmiluj sa nad nami, Pane!

10. Buď Ti sláva, večný
Bože, Bože jediný,
naveky požehnaný,
a nám pokoj na zemi.
Amen! Staň sa tak, amen!
