339.


1. Buď chvála Ti, Bože,
daj, by sme tak spievali.
Duch Svätý nech všetkých
osvieti a zapáli.
Moc Tvoja z výsosti
nech srdcia premôže,
prijmi náš chválospev:
Buď chvála Ti, Bože!

2. Buď chvála Ti, Bože,
za Tvoje dobrodenia,
za dary Tvojich rúk,
čo slabých v silných menia;
spev k výšinám letí,
zármutok premôže,
až celým svetom znie:
Buď chvála Ti, Bože!

3. Buď chvála, Ti, Bože,
za pomoc v biede, kríži.
Keď v tmách sme blúdili,
Ty si sa ku nám znížil,
nás mocne viedol si
cez skaly a hložie,
takže dnes jasáme:
Buď chvála Ti, Bože!

4. Buď chvála Ti, Bože,
ach, aký vzácny je mi
domova tichý kút
a pokoj v našej zemi!
Zástupy prosiacich
keď mierom požehnáš,
zo sŕdc Tebe zaznie:
Chvála Ti, Bože náš!

5. Buď chvála Ti, Bože,
za jas i temné chvíle,
za skúšky bolestné
i súdy spravodlivé!
Za všetko, čo si dal,
čo z lásky nám dávaš,
i za to, čo bude,
chvála Ti, Bože náš!
