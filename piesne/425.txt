425.


1. K večeru sa deň nachýlil,
a slnko zapadá, už každý, kto
sa unavil, spočinúť si žiada.

2. Ty však, veľký Hospodine,
nespíš a nedriemeš,
i v tmavej nočnej hodine
nad nami verne bdieš.

3. Pamätaj aj na mňa, Pane,
v blížiacej sa noci,
utiekam sa ku ochrane
pod štít Tvojej moci.

4. Jak piesku je hriechov
mojich, čo na mňa žalujú;
viem, Kriste, že v ranách
Tvojich mám záchranu svoju.

5. Preč, všetky márne
myšlienky, kam chcete, nič
nedbám, ja v srdci mám
postavený večného Boha
chrám.

6. Ak táto noc by posledná
mi bola v časnosti,
daj, nech úsvit nového dňa
uzriem vo večnosti.

7. Len Tebe žijem, umieram,
len Tvojím som, Kriste,
len v Tebe pevnú nádej mám
i spasenie isté.
