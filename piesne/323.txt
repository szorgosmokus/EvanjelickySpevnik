323.


1. Ach, môj Bože,
kto pomôže,
keď som sa hriechmi zranil
čo si počnem,
koho nájdem,
aby som sa zachránil?

2. Hoc by šiel som celým
svetom
a záchranu v ňom hľadal,
zistil by som s ťažkým
srdcom,
že úľavu mi nedal.

3. Vo tme hriechu ja útechu
nachádzam v Tebe, Pane,
nehnevaj sa a zľutuj sa,
prosím o zmilovanie.

4. Ak má byť tak a nie inak,
že pre hriech trpieť musím,
i trest prijmem, len počuť
chcem,
že odpustíš kajúcim.

5. Nuž, odpusť zlosť, udeľ
milosť,
daj mi srdce poslušné,
nech nereptám a neprehrám
spasenie svoje večné.

6. Nalož aj dnes, ako sám
chceš,
so mnou, ja sa poddám vždy,
len dbaj o mňa a odo mňa
neodvracaj sa nikdy.

7. Ty si, Kriste, útočište
mne, človeku hriešnemu,
kajať sa chcem a tak prídem,
k Otcovi nebeskému.
